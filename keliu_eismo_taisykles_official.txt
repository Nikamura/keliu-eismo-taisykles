KELIŲ EISMO TAISYKLĖS

 

 

 

I SKYRIUS

BENDROSIOS NUOSTATOS

 

1. Kelių eismo taisyklės (toliau – Taisyklės) nustato eismo keliais tvarką visoje Lietuvos Respublikos teritorijoje.



2. Kiti Lietuvos Respublikos saugaus eismo automobilių keliais įstatymo ar kitų įstatymų, nustatančių eismą keliuose, įgyvendinamieji teisės aktai negali prieštarauti Taisyklėms.

Punkto pakeitimai:

Nr. 1135 [https://www.e-tar.lt/portal/legalAct.html?documentId=a0afbf6083c011e5b7eba10a9b5a9c5f], 2015-11-04, paskelbta TAR 2015-11-05, i. k. 2015-17682

 





II SKYRIUS

ŠIOSE TAISYKLĖSE VARTOJAMOS SĄVOKOS

 

3. Taisyklėse vartojamos sąvokos:

3.1. Aptarnaujantysis transportas – transporto priemonės, priklausančios draudžiamaisiais kelio ženklais pažymėtoje zonoje esančioms įmonėms, įstaigoms ir organizacijoms, toje zonoje gyvenantiems ar dirbantiems asmenims arba atvežančios į tą zoną krovinius ar atvykstančios jų paimti, įskaitant į tą zoną keleivius atvežančius ar jų paimti atvykstančius lengvuosius automobilius taksi arba lengvuosius automobilius, kuriais teikiamos keleivių vežimo už atlygį lengvaisiais automobiliais pagal užsakymą paslaugos.“ 

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



3.2. Duoti kelią – reikalavimas eismo dalyviui sustoti ar nepradėti važiuoti, nedaryti jokio manevro, kuris priverstų kitus eismo dalyvius keisti judėjimo kryptį arba greitį.



3.2<sup>1</sup>. Dviračių gatvė – kelias, kurio pradžia pažymėta kelio ženklu „Dviračių gatvė“, o pabaiga – „Dviračių gatvės pabaiga“.

Papildyta papunkčiu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



3.3. Eismo įvykio deklaracija – eismo įvykyje dalyvavusių transporto priemonių valdytojų eismo įvykio vietoje užpildyta ir pasirašyta forma, kurioje fiksuojamas eismo įvykio faktas, aprašomos aplinkybės ir braižoma schema.



3.4. Neteko galios nuo 2018-10-09

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



3.5. Geležinkelio pervaža – kelio susikirtimas su geležinkeliu viename lygyje.



3.6. Gyvenamoji zona – teritorija ar kelias, kurių pradžia pažymėta kelio ženklu „Gyvenamoji zona“, o pabaiga – „Gyvenamosios zonos pabaiga“.



3.7. Kelias – eismui skirta ir naudojama žemės arba statinio paviršiaus juosta per visą jos plotį, įskaitant važiuojamąją kelio dalį (toliau – važiuojamoji dalis), sankryžas, šaligatvius, kelkraščius, pėsčiųjų ir dviračių takus, skiriamąsias kelio juostas.



3.8. Kelkraštis – šalia važiuojamosios dalies (nuo jos krašto iki kelio sankasos briaunos) esantis kelio elementas, dengtas tokia pat kaip važiuojamoji dalis ar kitokia danga arba (ir) atskirtas nuo važiuojamosios dalies jos kraštą žyminčia horizontaliojo ženklinimo linija, tačiau nelaikomas nei šaligatviu, nei pėsčiųjų taku, nei dviračių taku ar dviračių juosta, nei pėsčiųjų ir dviračių taku.



3.9. Lenkimas – vienos arba kelių važiuojančių transporto priemonių apvažiavimas įvažiuojant į priešpriešinio eismo juostą.



3.9<sup>1</sup>. Lydintis asmuo – ne jaunesnis kaip 18 metų asmuo, lydintis eismo dalyvį arba jų grupę.

Papildyta papunkčiu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



3.10. Mokyklinis autobusas – geltonas vaikų vežimo skiriamaisiais ženklais paženklintas autobusas, kuriuo vežami vaikai (švietimo įstaigų mokiniai). Prie mokyklinių autobusų priskiriami ir kitos spalvos autobusai, kuriais vežami vaikai į švietimo įstaigą ar iš jos pagal sudarytas su vežėjais sutartis ir kurie paženklinti vaikų vežimo skiriamaisiais ženklais.



3.11. Neįgaliojo vežimėlis – priemonė su ratais neįgaliajam, varoma rankomis arba įvairiomis automatizuotomis sistemomis.



3.12. Organizuota dviratininkų grupė – dviratininkų grupė, dalyvaujanti iš anksto suplanuotame renginyje (maratone, varžybose, išvykoje, treniruotėje ir panašiai) ir vykstanti suplanuotu maršrutu, lydima motorinės transporto priemonės (-ių) su įjungtu (-ais) oranžiniu (-iais) švyturėliu (-iais) ar policijos transporto priemonių su įjungtais mėlynais ir raudonais arba tik mėlynais švyturėliais.



3.13. Organizuota pėsčiųjų grupė – suplanuotu maršrutu keliu judančių pėsčiųjų grupė su lydinčiais asmenimis.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



3.14. Pagrindinis kelias – kelias, pažymėtas kelio ženklais „Pagrindinis kelias“, „Sankryža su šalutiniu keliu“, „Šalutinis kelias iš dešinės“, „Šalutinis kelias iš kairės“, „Automagistralė“, „Automobilių kelias“, kertamojo ar prisijungiančiojo kelio atžvilgiu; kelias kito kelio, pažymėto kelio ženklais „Duoti kelią“, „Stop“, „Gyvenamosios zonos pabaiga“, atžvilgiu; kelias su kietąja danga (betono, asfalto danga, grindinys) kelio su biriąja danga (skaldos, žvyro danga) ar kelio be dangos (miško, lauko ir panašaus kelio) atžvilgiu, o kelias su biriąja danga – kelio be dangos atžvilgiu. Šalutiniame kelyje prieš pat sankryžą esantis ruožas su kietąja ar biriąja danga nedaro jo lygiareikšmio su kertamuoju ar prisijungiančiuoju keliu. Pagrindinio kelio nėra reguliuojamose sankryžose.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



3.15. Persirikiavimas – eismo juostos keitimas neįvažiuojant į priešpriešinio eismo juostą.



3.16. Transporto priemonių stovėjimo aikštelė (toliau – stovėjimo aikštelė) – teritorija, skirta ar pritaikyta transporto priemonėms stovėti.



3.17. Važiuojamųjų kelio dalių sankirta (toliau – važiuojamųjų dalių sankirta) – plotas, kurį riboja linijos, įsivaizduojamos pratęsus išorinius susikertančių važiuojamųjų dalių kraštus.



3.18. Kitos Taisyklėse vartojamos sąvokos apibrėžtos Lietuvos Respublikos saugaus eismo automobilių keliais įstatyme ir Lietuvos Respublikos alternatyviųjų degalų įstatyme.

Papildyta papunkčiu:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Papunkčio pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 







III SKYRIUS

BENDROSIOS EISMO DALYVIŲ PAREIGOS

 

4.  Eismo dalyvių elgesys grindžiamas savitarpio pagarba ir atsargumu.



5. Eismo dalyviai privalo išmanyti Lietuvos Respublikos saugaus eismo automobilių keliais įstatymą, mokėti Taisykles ir jų laikytis.



6. Kiekvienas eismo dalyvis turi teisę naudotis keliais, laikydamasis Lietuvos Respublikos saugaus eismo automobilių keliais įstatymo ir kitų įstatymų, Taisyklių ir kitų teisės aktų nustatytų reikalavimų, tvarkos ir apribojimų.



7. Eismo dalyviai privalo paklusti Lietuvos Respublikos teisės aktuose nustatytiems teisėtiems transporto priemones tikrinančių pareigūnų (toliau – tikrinantis pareigūnas) ir už kelių priežiūrą atsakingų institucijų įgaliotų pareigūnų, kelių eismo reguliuotojų (toliau – reguliuotojas) reikalavimams, vykdyti jų nurodymus, laikytis Taisyklėse nustatytos elgesio tvarkos, kai juos sustabdo tikrinantys pareigūnai.



8. Eismą keliuose Lietuvos Respublikoje gali apriboti tik kelio ženklai, nurodyti Taisyklių 1 priede, prie kelio ženklų priskirtini kintamos informacijos kelio ženklai, kurių pavyzdžiai nurodyti Taisyklių 2 priede, kelio ženklinimas, nurodytas Taisyklių 3 priede, šviesoforai ir reguliuotojo signalai, nurodyti Taisyklėse ir kituose Lietuvos Respublikoje galiojančiuose teisės aktuose, susijusiuose su eismo reguliavimu. Jeigu kelio ženklo ir kelio ženklinimo reikalavimai skiriasi, reikia vadovautis kelio ženklu. Kai kelyje įrengti kintamos informacijos kelio ženklai, vadovaujamasi kintamos informacijos kelio ženklais. Reguliuotojo nurodymai turi pirmenybę šviesoforo signalų, kelio ženklų ir kelio ženklinimo, taip pat Taisyklių reikalavimų atžvilgiu. Eismo dalyviai privalo vadovautis jiems skirtais kelio ženklais.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



9. Eismo dalyviai privalo laikytis visų būtinų atsargumo priemonių, nekelti pavojaus kitų eismo dalyvių, kitų asmenų ar jų turto saugumui ir aplinkai, nesudaryti kliūčių jų eismui, taip pat siekdami išvengti nuostolingų padarinių arba juos sumažinti privalo imtis visų būtinų priemonių, išskyrus tuos atvejus, kai dėl to kiltų pavojus jų pačių, kitų žmonių gyvybei ar sveikatai arba tokios priemonės padarytų dar daugiau žalos palyginti su ta, kurios būtų galima išvengti.



10. Eismo dalyviai negali savavališkai perkelti, uždengti, pašalinti arba įrengti eismo tvarką nustatančių techninių priemonių, užtverti kelio, palikti kelyje kokių nors daiktų ar kitaip trukdyti eismui, gadinti kelio, eismo reguliavimo priemonių, avarinio ryšio linijų ir želdinių, užtverti ar kitaip trukdyti privažiuoti prie gaisrinio hidranto ar kitos įrengtos gelbėjimo įrangos, mėtyti iš transporto priemonės kokių nors daiktų, šiukšlių, pilti tepalų ne specialiai tam skirtose vietose ar kitaip teršti aplinkos.



11. Eismo dalyviai, sudarę ar pastebėję kliūtį kelyje, sukėlę ar pastebėję jame pavojų, privalo šią kliūtį ar pavojų pašalinti, o negalėdami to padaryti – pranešti policijai ar kelio pagal Lietuvos Respublikos kelių įstatymo 4 straipsnyje nustatytą kelių suskirstymą savininkui, pažymėti kliūtį ar pavojingą vietą ir visais įmanomais būdais įspėti apie kliūtį ar pavojų kitus eismo dalyvius.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



12. Eismo dalyviai privalo nedelsdami duoti kelią artėjančioms specialiosioms transporto priemonėms su įjungtais mėlynais ir raudonais (arba tik mėlynais) švyturėliais ir specialiaisiais garso signalais ir jų lydimoms transporto priemonėms. Artėjančioms specialiosioms transporto priemonėms su įjungtais mėlynais ir raudonais (arba tik mėlynais) švyturėliais ir specialiaisiais garso signalais ir jų lydimoms transporto priemonėms kelias duodamas ir avarinis koridorius sudaromas tokia tvarka:

12.1. kelyje, kuriame viena kryptimi yra viena eismo juosta, transporto priemonių vairuotojai privalo sustoti dešiniajame kelkraštyje, kai jo nėra, – prie dešiniojo važiuojamosios dalies krašto;



12.2. kelyje, kuriame viena kryptimi yra dvi ar daugiau eismo juostų, kraštinėje kairėje eismo juostoje ta pačia kryptimi judančių transporto priemonių vairuotojai privalo pasitraukti kuo kairiau prie pat važiuojamosios dalies, skirtos važiuoti ta kryptimi, atitinkamo krašto ir sustoti, o kitose eismo juostose, kurios yra dešiniau nuo kraštinės kairės eismo juostos, ta pačia kryptimi judančių transporto priemonių vairuotojai privalo pasitraukti kuo dešiniau, dešiniojo važiuojamosios dalies krašto arba kelkraščio link ir sustoti;



12.3. kelyje su skiriamąja kelio juosta (toliau – skiriamoji juosta) Taisyklių 12.1 ir 12.2 papunkčiuose nurodytus reikalavimus privalo vykdyti tik ta pačia kryptimi judančių transporto priemonių vairuotojai.



Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



13. Eismo dalyviai privalo netrukdyti atlikti pareigų transporto priemonių su įjungtais oranžiniais švyturėliais vairuotojams.

 





IV SKYRIUS

TRANSPORTO PRIEMONĖS VAIRUOTOJŲ PAREIGOS IR REIKALAVIMAI

 

14. Draudžiama vairuoti transporto priemonę asmenims, neturintiems šios teisės, taip pat neblaiviems, apsvaigusiems nuo narkotinių, psichotropinių ar kitų psichiką veikiančių medžiagų ar nepasinaudojusiems teisės aktų nustatytu privalomu kasdieniu poilsiu. Taip pat neleidžiama vairuoti susirgus ar pavargus, jeigu dėl to gali kilti pavojus eismo saugumui, duoti transporto priemonę vairuoti asmenims, kurie yra paveikti bent vieno iš pirmiau nurodytų veiksnių arba neturi teisės vairuoti šios transporto priemonės. Vairuodamas transporto priemonę, vairuotojas privalo laikytis vairuotojo pažymėjime nurodytų sąlygų.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



15. Draudžiama vairuoti techniškai netvarkingą, transporto priemonėms keliamų techninių reikalavimų (toliau – techniniai reikalavimai) neatitinkančią transporto priemonę. Prieš pradėdamas važiuoti, motorinės transporto priemonės, traktoriaus, savaeigės mašinos vairuotojas privalo įsitikinti, ar transporto priemonė tvarkinga, ar joje yra pirmosios pagalbos, gaisrinės saugos, avarinio sustojimo vietos ženklinimo ir kitos atitinkamai transporto priemonės rūšiai privalomos priemonės, taip pat kelionės metu stebėti transporto priemonės techninę būklę. Jeigu važiuojanti transporto priemonė sugenda ir dėl to neatitinka techninių reikalavimų, o gedimo pašalinti neįmanoma, vairuotojas, laikydamasis būtinų atsargumo priemonių, gali važiuoti iki stovėjimo ar remonto vietos, išskyrus Taisyklių 234 punkte nustatytus atvejus.



16. Tikrinančio pareigūno stabdomas transporto priemonės vairuotojas privalo ją sustabdyti. Motorinės transporto priemonės, traktoriaus, savaeigės mašinos vairuotojas privalo su savimi turėti ir tikrinančio pareigūno reikalavimu pateikti galiojantį atitinkamai vairuotojo pažymėjimą ar dokumentą, kuriuo patvirtinama teisė vairuoti traktorius ir (ar) savaeiges mašinas, transporto priemonės registravimo, privalomosios transporto priemonių techninės apžiūros (toliau – privalomoji techninė apžiūra) dokumentus, M2, M3, N2, N3, O3, O4 klasių transporto priemonių ir T1b, T2b, T3b, T4.1b, T4.2b, T4.3b, T5 kategorijų ratinių traktorių paskutinio techninio patikrinimo ataskaitą, transporto priemonių valdytojų civilinės atsakomybės privalomojo draudimo (toliau – privalomasis draudimas) liudijimą (polisą) ir kitus Lietuvos Respublikos įstatymų ir Taisyklių nustatytus dokumentus (išskyrus Lietuvos Respublikos saugaus eismo automobilių keliais įstatyme nurodytus atvejus, kai motorinės transporto priemonės, jos junginio su priekaba vairuotojas neprivalo su savimi turėti atitinkamų dokumentų), taip pat leisti jiems patikrinti vairavimo ir poilsio trukmei nustatyti įteisintų prietaisų rodmenis. Tikrinančiam pareigūnui vairuotojas privalo paduoti dokumentus neišlipdamas iš transporto priemonės. Vairuotojui leidžiama išlipti iš transporto priemonės tik tikrinančiam pareigūnui leidus.

Punkto pakeitimai:

Nr. 598 [https://www.e-tar.lt/portal/legalAct.html?documentId=c28917a0790211e8ae2bfd1913d66d57], 2018-06-20, paskelbta TAR 2018-06-26, i. k. 2018-10480

Nr. 1100 [https://www.e-tar.lt/portal/legalAct.html?documentId=50c79cb060f011edbc04912defe897d1], 2022-11-09, paskelbta TAR 2022-11-10, i. k. 2022-22720

 



17. Policijos pareigūno reikalavimu vairuotojas privalo Lietuvos Respublikos Vyriausybės nustatyta tvarka leistis patikrinamas, ar nėra neblaivus, apsvaigęs nuo narkotinių, psichotropinių ar kitų psichiką veikiančių medžiagų.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



18. Vairuotojas privalo imtis visų būtinų priemonių savo, keleivių ir krovinio saugumui kelionės metu užtikrinti. Vairuotojui draudžiama važiuoti (tęsti judėjimą), jeigu yra (atsirado važiuojant) keleivių (krovinių) vežimo tvarkos reikalavimų pažeidimų, keliančių pavojų žmonėms ir aplinkai, kol jie bus pašalinti.



19. Mopedą, motociklą, triratį, taip pat lengvąjį keturratį, keturratį, galingąjį keturratį, sunkųjį keturratį ir T3b kategorijos ratinį traktorių, kuris pagamintas keturračio konstrukcijos pagrindu ir neturi kėbulo (kabinos), (toliau – visų rūšių keturračiai) privalu vairuoti abiem rankomis (išskyrus tuos atvejus, kai ranka rodomas signalas).

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



20. Transporto priemonei dalyvaujant viešajame eisme (išskyrus atvejus, kai transporto priemonė stovi), vairuotojams draudžiama naudotis mobiliojo ryšio priemonėmis, jeigu jomis naudojamasi rankomis, išskyrus mobiliojo ryšio priemonių valdymą naudojant laisvų rankų įrangą, kai mobiliojo ryšio priemonė pritvirtinta specialiame laikiklyje, ar naudojant transporto priemonės įrangą. Transporto priemonių vairuotojai turi vengti bet kokių su transporto priemonės vairavimu nesusijusių veiksmų.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



21. Motorinės transporto priemonės, traktoriaus, savaeigės mašinos vairuotojas privalo mokėti suteikti pirmąją pagalbą per eismo įvykį nukentėjusiems asmenims.



22. Motorinės transporto priemonės, traktoriaus, savaeigės mašinos ir jų junginių su priekaba vairuotojas, sustojęs tamsiuoju paros metu neapšviestame kelyje arba esant blogam matomumui, išskyrus stovėti skirtas vietas, išlipęs iš (nulipęs nuo) transporto priemonės, privalo vilkėti ryškiaspalvę liemenę su šviesą atspindinčiais elementais.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



23. Vairuotojams draudžiama vairuoti transporto priemones neteisėtai organizuotose transporto priemonių lenktynėse.



24. Transporto priemonių vairuotojai privalo imtis papildomų atsargumo priemonių, jeigu kelyje yra vaikų arba neįgaliųjų.



25. Transporto priemonių vairuotojai, dalyvaudami viešajame eisme, privalo pasirūpinti, kad ant transporto priemonės įrengta darbo ar kita įranga neuždengtų išorinių šviesos prietaisų, šviesos atšvaitų, valstybinio numerio, skiriamųjų ženklų ir duodamų signalų, o papildomos šviesos, skirtos darbo vietai šalia transporto priemonės apšviesti, būtų išjungtos.



26. Transporto priemonių vairuotojams draudžiama įsiterpti tarp mokinio, besimokančio vairuoti mopedą, motociklą, triratį, bet kurios rūšies keturratį, ir jį lydinčio vairavimo instruktoriaus vairuojamų transporto priemonių. Mokymo metu mokinys privalo vilkėti ryškiaspalvę liemenę su šviesą atspindinčiais elementais ir skiriamuoju ženklu „M“ liemenės priekyje ir ant nugaros. Tokią pat liemenę, tik su užrašu „VAIRAVIMO INSTRUKTORIUS“, privalo vilkėti ir vairavimo instruktorius, lydintis mokinį motociklu. Jeigu vairavimo instruktorius mokinį lydi automobiliu, automobilis turi būti paženklintas pagal Taisyklių 4 priedo reikalavimus.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





V SKYRIUS

VAIRUOTOJŲ PAREIGOS PĖSTIESIEMS

 

27. Įvažiuodamas į kelią iš esančių šalia jo teritorijų, išvažiuodamas iš kelio į šalia jo esančias teritorijas, vairuotojas privalo praleisti pėsčiąjį, kurio judėjimo kryptį jis kerta, o sukdamas į dešinę ar į kairę sankryžose – į jo važiavimo krypties bet kurią eismo juostą įžengusį, žengiantį arba prieš pat eismo juostą (važiuojamosios dalies kraštą) stovintį ir laukiantį galimybės įžengti pėsčiąjį. Kai sukama į kelią su viena eismo juosta kiekviena kryptimi, vairuotojas privalo praleisti į bet kurią eismo juostą įžengusį, žengiantį arba prieš pat eismo juostą (važiuojamosios dalies kraštą) stovintį ir laukiantį galimybės įžengti pėsčiąjį. Vairuotojas visais atvejais privalo duoti kelią pėsčiajam važiuodamas atbulas.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



28. Reguliuojamoje sankryžoje ar pėsčiųjų perėjoje, kai šviesoforo ar reguliuotojo signalai leidžia važiuoti, vairuotojas privalo duoti kelią nespėjusiam pereiti važiuojamosios dalies pėsčiajam, kuris įžengė į ją esant leidžiančiam eiti signalui.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



29. Jeigu šviesoforo arba reguliuotojo signalai draudžia važiuoti, vairuotojas privalo sustoti prieš kelio ženklą „Stop“ linija“ ir (ar) „Stop“ liniją, šviesoforą, o jeigu jų nėra, – prieš reguliuojamą pėsčiųjų perėją. Vairuotojams, kurie užsidegus geltonam (arba balto horizontalaus brūkšnio formos) šviesoforo signalui arba reguliuotojui pakėlus ranką aukštyn galėtų sustoti nurodytose vietose tik staigiai stabdydami, leidžiama važiuoti toliau.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



30. Artėdamas prie nereguliuojamos pėsčiųjų perėjos, vairuotojas privalo sulėtinti greitį arba sustoti prieš kelio ženklą „Pėsčiųjų perėja“, kad praleistų į bet kurią jo važiavimo krypties eismo juostą, o keliuose su viena eismo juosta kiekviena kryptimi – į bet kurią eismo juostą perėjoje įžengusį, žengiantį arba prieš pat eismo juostą (važiuojamosios dalies kraštą) stovintį ir laukiantį galimybės įžengti pėsčiąjį. Transporto priemonių vairuotojai privalo imtis papildomų atsargumo priemonių tamsiuoju paros metu, esant blogam matomumui arba tais atvejais, kai pėsčiųjų perėja iš vairuotojo vietos nėra gerai apžvelgiama, ir įsitikinti, kad pėsčiųjų perėjoje nėra pėsčiųjų, kuriuos turėtų praleisti.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



31. Jeigu prieš pėsčiųjų perėją sustojo transporto priemonė, ta pačia kryptimi važiuojantis vairuotojas privalo sustoti ir vėl pradėti važiuoti tik įsitikinęs, kad perėjoje nėra pėsčiojo, kuriam jis galėtų sutrukdyti arba sukelti pavojų. Jeigu prieš pėsčiųjų perėją transporto priemonė sulėtino greitį, ta pačia kryptimi važiuojantis vairuotojas privalo sulėtinti greitį arba sustoti ir vėl pradėti važiuoti tik įsitikinęs, kad perėjoje nėra pėsčiojo, kuriam jis galėtų sutrukdyti arba sukelti pavojų.



32. Vairuotojui draudžiama įvažiuoti į pėsčiųjų perėją, kol pėstieji, kuriuos privaloma praleisti, neišėjo iš jo užimamos eismo juostos, taip pat jeigu už jos yra kliūtis (grūstis ir panašiai), dėl kurios reikėtų sustabdyti transporto priemonę.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



33. Neteko galios nuo 2022-01-01

Punkto naikinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



34. Artėdamas prie sustojusios transporto priemonės su vaikų vežimo skiriamaisiais ženklais ir įjungta avarine šviesos signalizacija ar prie sustojusio mokyklinio autobuso su įjungtomis įspėjamosiomis mirksinčiomis oranžinėmis šviesomis, vairuotojas privalo sulėtinti greitį, prireikus – ir sustoti, kad praleistų vaikus ir juos lydintį asmenį.



35. Visur (net ir ne pėsčiųjų perėjoje) vairuotojas privalo praleisti neregį pėsčiąjį, signalizuojantį balta lazdele, arba neįgalųjį, važiuojantį per kelią neįgaliųjų vežimėliu.

 





VI SKYRIUS

PĖSČIŲJŲ PAREIGOS

 

36. Pėstieji privalo judėti šaligatviais, pėsčiųjų takais arba pėsčiųjų ir dviračių takais (pėstiesiems skirta puse), o ten, kur jų nėra, – kelkraščiu. Jeigu šaligatvio, pėsčiųjų tako, pėsčiųjų ir dviračių tako, kelkraščio nėra arba jais judėti nėra galimybės, leidžiama judėti viena eile važiuojamosios dalies pakraščiu.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



37. Kelkraščiu arba važiuojamosios dalies pakraščiu judantys arba kelkraščiu riedučiais, riedlentėmis ar paspirtukais be variklio važiuojantys pėstieji turi judėti prieš transporto priemonių važiavimo kryptį.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



38. Asmenys, kurie kelkraščiu arba važiuojamosios dalies pakraščiu važiuoja neįgaliųjų vežimėliais, vedasi motociklą, mopedą, dviratį, traukia (stumia) rogutes ar vežimėlį, privalo judėti tik viena eile ir tik transporto priemonių judėjimo kryptimi.



39. Organizuotai pėsčiųjų grupei eiti važiuojamąja dalimi leidžiama kolona ne daugiau kaip 4 eilėmis kuo arčiau dešiniojo važiuojamosios dalies krašto ir tik transporto priemonių judėjimo kryptimi. Kolonos priekyje ir gale iš kairės pusės turi eiti lydintys asmenys, vilkintys ryškiaspalves liemenes su šviesą atspindinčiais elementais. Tamsiuoju paros metu arba esant blogam matomumui organizuotai pėsčiųjų grupei eiti važiuojamąja dalimi draudžiama.



40. Organizuotą pėsčiųjų grupę, kurią sudaro vaikai iki 16 metų, lydimą ne mažiau kaip 2 lydinčių asmenų, vesti leidžiama tik šaligatviu, pėsčiųjų taku arba pėsčiųjų ir dviračių taku (pėstiesiems skirta puse), o ten, kur jų nėra, – ir kelkraščiu, bet tik šviesiuoju paros metu, kai matomumas geras, ne daugiau kaip 2 eilėmis prieš transporto priemonių judėjimo kryptį (kai tai saugu). Lydintys asmenys turi eiti kolonos priekyje ir gale ir vilkėti ryškiaspalves liemenes su šviesą atspindinčiais elementais. Rekomenduojama ryškiaspalves liemenes su šviesą atspindinčiais elementais vilkėti visiems kelkraščiu einantiems organizuotos grupės vaikams.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



41. Pėstieji, judėdami neapšviestu kelkraščiu arba važiuojamosios dalies pakraščiu arba ten stovėdami tamsiuoju paros metu arba esant blogam matomumui, privalo turėti šviečiantį kitiems eismo dalyviams matomą žibintą arba vilkėti ryškiaspalvę liemenę su šviesą atspindinčiais elementais arba būti prie drabužių prisisegę kitiems eismo dalyviams matomoje vietoje atšvaitą. Traukiamas (stumiamas) platesnis kaip 1 m vežimėlis turi būti su atšvaitais: kairėje vežimėlio pusėje iš priekio – baltu, o iš galo – raudonu.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



42. Į kitą važiuojamosios dalies pusę pėstieji privalo eiti (judėti) tik pėsčiųjų (taip pat požeminėmis ir esančiomis virš kelio) perėjomis, o kur jų nėra, – sankryžose pagal šaligatvių arba kelkraščių liniją. Pėstieji neturi peržengti pėsčiųjų perėjos ribų. Kai matomumo zonoje pėsčiųjų perėjos ar sankryžos nėra, leidžiama eiti (judėti) stačiu kampu į abi puses gerai apžvelgiamose vietose, tačiau tik įsitikinus, kad eiti (judėti) saugu. Rekomenduojama, kad tamsiuoju paros metu arba esant blogam matomumui pėstieji, eidami (judėdami) į kitą važiuojamosios dalies pusę, neštųsi šviečiantį kitiems eismo dalyviams matomą žibintą arba vilkėtų ryškiaspalvę liemenę su šviesą atspindinčiais elementais, arba būtų prie drabužių prisisegę kitiems eismo dalyviams matomoje vietoje atšvaitą.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



43. Vietose, kur eismas reguliuojamas, pėstieji privalo vadovautis šviesoforais su pėsčiųjų simboliu, o kai jų nėra, – transporto šviesoforų signalais.



44. Įžengti į važiuojamąją dalį pėstiesiems leidžiama tik po to, kai jie įvertina atstumą iki artėjančių transporto priemonių ir jų greitį ir įsitikina, kad tai saugu. Pėstieji, prieš įžengdami į važiuojamąją dalį ir eidami ja, turi vengti bet kokių veiksmų (naudotis mobiliojo ryšio priemonėmis ir panašiai), kurie atitrauktų jų dėmesį nuo aplinkos ir eismo situacijos kelyje stebėjimo ir trukdytų įsitikinti, kad eiti saugu.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



45. Važiuojamojoje dalyje pėstieji neturi delsti ar stoviniuoti. Nespėjusieji pereiti važiuojamosios dalies turi stovėti saugumo salelėje arba ant paženklintos ar įsivaizduojamos linijos, skiriančios priešingų krypčių transporto srautus. Baigti eiti per važiuojamąją dalį galima tik įsitikinus, kad eiti saugu.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



46. Užsidegus geltonam šviesoforo signalui arba reguliuotojui pakėlus ranką aukštyn, pėstieji, atsižvelgdami į tai, kurioje važiuojamojoje dalyje jie yra, privalo baigti pereiti ją arba sustoti saugumo salelėje.



47. Artėjant specialiajai transporto priemonei su įjungtais mėlynais ir raudonais (arba tik mėlynais) švyturėliais ir specialiaisiais garso signalais, pėstieji neturi pradėti eiti per važiuojamąją dalį, o esantys važiuojamojoje dalyje privalo nedelsdami iš jos pasitraukti.



48. Pėstiesiems draudžiama:

48.1. judėti per važiuojamąją dalį tose vietose, kur yra transporto ar pėsčiųjų atitvarų, o gyvenvietėse – ir ten, kur yra skiriamoji juosta (išskyrus pėsčiųjų perėjas ir sankryžas);



48.2. judėti automagistrale ar greitkeliu;



48.3. judėti skiriamąja juosta arba greta jos važiuojamosios dalies pakraščiu;



48.4. išeiti (pajudėti) iš už stovinčios transporto priemonės ar kitos kliūties, trukdančios apžvelgti vietą, neįsitikinus, kad nėra artėjančių transporto priemonių;



48.5. judėti dviračių takais, išskyrus atvejus, kai reikia pereiti į kitą dviračių tako pusę arba kai kelyje nėra šaligatvio ar pėsčiųjų tako ir šiais atvejais nebus trukdoma dviratininkų eismui;



48.6. pasišalinti iš eismo įvykio vietos, jeigu pėstieji yra susiję su juo;



48.7. judėti dviračių juostomis, išskyrus atvejus, kai reikia pereiti į kitą dviračių juostos pusę ir nebus trukdoma dviratininkų eismui;



48.8. važiuoti riedučiais, riedlentėmis ar paspirtukais be variklio važiuojamąja dalimi, išskyrus gyvenamąją zoną;



48.9. judėti dviračių pervažomis.



Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





VII SKYRIUS

KELEIVIŲ PAREIGOS

 

49. Maršrutinių transporto priemonių (toliau – maršrutinis transportas) leidžiama laukti tik stotelių laipinimo aikštelėse, o kur jų nėra, – prie kelio ženklo „Stotelė“ ant šaligatvio ar kelkraščio.



50. Keleiviams leidžiama įlipti (išlipti) tik tada, kai transporto priemonė visiškai sustoja.



51. Jeigu tikrinantis pareigūnas sustabdo transporto priemonę, keleiviams leidžiama išlipti tik jam leidus.



52. Iš važiuojamosios dalies pusės keleiviams leidžiama įlipti į transporto priemonę (išlipti iš jos) tik tuo atveju, jeigu to padaryti neįmanoma iš šaligatvio ar kelkraščio pusės ir jeigu tai bus saugu, netrukdys kitiems eismo dalyviams.



53. Keleiviams draudžiama blaškyti vairuotojo dėmesį ir trukdyti jam vairuoti transporto priemonę.



54. Neteko galios nuo 2022-01-01

Punkto naikinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





VIII SKYRIUS

REIKALAVIMAI DVIRAČIŲ VAIRUOTOJAMS

 

55. Važiuoti važiuojamąja dalimi dviračiu leidžiama ne jaunesniems kaip 14 metų asmenims, o išklausiusiems Lietuvos Respublikos švietimo, mokslo ir sporto ministerijos nustatytą mokymo kursą ir turintiems mokyklos išduotą pažymėjimą, – ne jaunesniems kaip 12 metų asmenims. Prižiūrint suaugusiajam, važiuoti važiuojamąja dalimi dviračiu leidžiama ne jaunesniems kaip 8 metų asmenims. Gyvenamojoje zonoje dviračių vairuotojų amžius neribojamas.

Punkto pakeitimai:

Nr. 1135 [https://www.e-tar.lt/portal/legalAct.html?documentId=a0afbf6083c011e5b7eba10a9b5a9c5f], 2015-11-04, paskelbta TAR 2015-11-05, i. k. 2015-17682

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



56. Dviračio vairuotojui leidžiama važiuoti keliu tik tvarkingą stabdį ir garso signalą turinčiu dviračiu. Dviračio gale turi būti raudonas šviesos atšvaitas arba raudonos šviesos žibintas, iš abiejų šonų – oranžiniai šviesos atšvaitai, pritvirtinti prie ratų stipinų. Važiuodamas važiuojamąja dalimi, dviračio vairuotojas privalo dėvėti ryškiaspalvę liemenę su šviesą atspindinčiais elementais arba dviračio priekyje turi degti baltos šviesos žibintas, o gale – raudonos šviesos žibintas. Važiuojant keliu tamsiuoju paros metu arba esant blogam matomumui, dviračio priekyje turi degti baltos šviesos žibintas, o dviračio gale – raudonos šviesos žibintas, dviračio vairuotojas privalo dėvėti ryškiaspalvę liemenę su šviesą atspindinčiais elementais. Dviračio vairuotojas (keleivis) iki 18 metų, važiuodamas (vežamas) keliu, privalo būti užsidėjęs ir užsisegęs dviratininko šalmą. Vyresniam kaip 18 metų asmeniui, dviračiu važiuojančiam keliu, rekomenduojama būti užsidėjus ir užsisegus dviratininko šalmą.



57. Važiuoti dviračiu leidžiama tik dviračių takais, pėsčiųjų ir dviračių takais arba dviračių juostomis, o kur jų nėra, – tam tinkamu (su asfalto arba betono danga) kelkraščiu. Kai kelyje nėra dviračių tako, pėsčiųjų ir dviračių tako arba dešinėje kelio pusėje nėra dviračių juostos, kelkraščio, taip pat tais atvejais, kai jais važiuoti negalima (duobėti ir panašiai), leidžiama važiuoti šaligatviu arba viena eile važiuojamosios dalies kraštine dešine eismo juosta, kuo arčiau jos dešiniojo krašto, išskyrus Taisyklių 106 punkte nurodytus atvejus, taip pat kai reikia apvažiuoti kliūtį, važiuoti tiesiai, kai iš pirmosios eismo juostos leidžiama sukti tik į dešinę. Važiuodamas kelkraščiu, pėsčiųjų ir dviračių taku, šaligatviu, dviračio vairuotojas privalo duoti kelią pėstiesiems, neturi jiems trukdyti ar kelti pavojaus, o pro pat pėsčiąjį leidžiama važiuoti greičiu, kuris yra artimas pėsčiojo judėjimo greičiui (3–7 km/h), paliekant tokį tarpą iš šono, kad eismas būtų saugus.

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



58. Dviračio vairuotojui, važiuojančiam važiuojamąja dalimi, prireikus pasukti į kairę, apsisukti ar pervažiuoti į kitą kelio pusę, rekomenduojama nulipti nuo dviračio ir kirsti važiuojamąją dalį vedantis dviratį, jeigu eismo sąlygos to reikalauja.



59. Dviračio vairuotojas, artėdamas prie vietos, kur reikia kirsti važiuojamąją dalį, visais atvejais privalo sumažinti važiavimo greitį ir gali tęsti judėjimą tik įsitikinęs, kad važiuoti saugu.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



60. Dviračio vairuotojas, ketindamas kirsti važiuojamąją dalį ten, kur eismas nereguliuojamas arba nėra eismo pirmumą nustatančių kelio ženklų, privalo praleisti važiuojamąja dalimi važiuojančias transporto priemones, išskyrus tuos atvejus, kai kerta išvažiavimus iš šalia kelio esančių teritorijų, gyvenamosios zonos, kiemo, stovėjimo aikštelės, kai kerta važiuojamąją dalį, į kurią kiti vairuotojai suka.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



61. Neteko galios nuo 2018-11-01

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



62. Dviračių taku ar dviračių juosta dviračio vairuotojas privalo važiuoti kuo arčiau tako ar juostos dešiniojo krašto. Jeigu pėsčiųjų ir dviračių take ar šaligatvyje horizontaliuoju ženklinimu (dviračio simboliu) yra paženklinta dviračių eismui skirta tako (šaligatvio) dalis, dviračio vairuotojas privalo važiuoti tik ja ir kuo arčiau jos dešiniojo krašto.

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



63. Vietose, kur eismą reguliuoja šviesoforai, dviračių vairuotojai privalo paisyti šviesoforų su dviračio simboliu, o kai jų nėra, – transporto šviesoforų signalų.



64. Dviračių vairuotojams draudžiama:

64.1. važiuoti važiuojamąja dalimi, išskyrus Taisyklėse nustatytus atvejus;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



64.2. važiuoti automagistralėmis ir greitkeliais;



64.3. važiuoti nelaikant bent viena ranka vairo;



64.4. vežti keleivius, jeigu nėra įrengtų specialių sėdėjimo vietų;



64.5. vežti, vilkti ar stumti krovinius, kurie trukdo vairuoti arba kelia pavojų kitiems eismo dalyviams;



64.6. būti velkamiems kitų transporto priemonių;



64.7. vilkti kitas transporto priemones, išskyrus tam skirtas priekabas;



64.8. važiuoti įsikibus į kitas transporto priemones;



64.9. kirsti važiuojamąją dalį važiuojant pėsčiųjų perėjomis.

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 





65. Organizuota dviratininkų grupė gali važiuoti važiuojamąja dalimi.



66. Taisyklėse nustatyti reikalavimai dviračių vairuotojams taip pat privalomi motorinių dviračių vairuotojams.

 





IX SKYRIUS

REIKALAVIMAI VADELIOTOJAMS, GYVULIŲ AR PAUKŠČIŲ VAROVAMS, RAITELIAMS

 

67. Keliais vadelioti, varyti gyvulius ar paukščius, joti leidžiama ne jaunesniems kaip 14 metų asmenims.



68. Vadelioti, varyti gyvulius ar paukščius, joti leidžiama tik dešiniuoju kelkraščiu, o jeigu jo nėra, – dešiniuoju važiuojamosios dalies pakraščiu, kuo arčiau prie važiuojamosios dalies krašto, nesukeliant pavojaus kitiems eismo dalyviams.



69. Vadeliojamų vežimo ar rogių priekyje turi būti balti, iš šonų – oranžiniai, gale – raudoni šviesos atšvaitai, pritvirtinti gerai matomose vietose ir pažymintys kraštinius vežimo ar rogių gabaritus.



70. Vadeliojant, varant gyvulius ar paukščius keliais tamsiuoju paros metu arba esant blogam matomumui, kairėje vežimo, rogių, gyvulių ar paukščių voros pusėje turi degti žibintai: priekyje baltos, o gale raudonos šviesos. Jeigu nurodytų žibintų pritvirtinti negalima, juos kairėje gyvulių ar paukščių pusėje turi nešti varovai. Tamsiuoju paros metu ar esant blogam matomumui, vadeliotojas, gyvulių ar paukščių varovas, raitelis privalo dėvėti ryškiaspalvę liemenę su šviesą atspindinčiais elementais.



71. Varomų gyvulių bandą ar paukščių pulką reikia suskirstyti grupėmis, tarp kurių turi būti tokie atstumai, kad nekliudytų eismui. Varovų turi būti tiek, kad jie galėtų valdyti gyvulius ar paukščius ir užtikrintų eismo saugumą.



72. Vadeliotojams, gyvulių ar paukščių varovams, raiteliams, kitiems asmenims draudžiama:

72.1. palikti gyvulius ar paukščius ant kelio arba greta jo be priežiūros;



72.2. pririšti gyvulius taip, kad jie galėtų išeiti į kelią;



72.3. varyti gyvulius ar paukščius grindiniu, keliu su asfalto arba betono danga be kelio savininko sutikimo;



72.4. varyti gyvulius ar paukščius per geležinkelį ir kelią, kur nėra specialiai tam skirtų vietų;



72.5. joti važiuojamąja dalimi tamsiuoju paros metu;



72.6. automagistralėse ir greitkeliuose vadelioti, varyti gyvulius ar paukščius, joti;



72.7. keliuose vadelioti, joti, varyti gyvulius ar paukščius neblaiviems, apsvaigusiems nuo psichiką veikiančių medžiagų.

 







X SKYRIUS

EISMO REGULIAVIMO SIGNALAI

 

73. Šviesoforų signalai turi šias reikšmes:

73.1. žalias skritulio formos signalas leidžia eismą visomis kryptimis (tiesiai, į dešinę, į kairę, apsisukti);



73.2. žalias rodyklės (rodyklių) formos signalas juodame fone leidžia eismą rodyklės (rodyklių) nurodyta (nurodytomis) kryptimi (kryptimis); tą pačią reikšmę turi ir žalia rodyklė papildomoje šviesoforo sekcijoje; kai leidžiama sukti į kairę, leidžiama ir apsisukti;



73.3. žalias mirksintis signalas leidžia eismą ir informuoja, kad jo laikas baigiasi ir netrukus šviesoforo signalai pasikeis;



73.4. žalias signalas su pėsčiojo simboliu leidžia eiti pėstiesiems;



73.5. žalias signalas su dviračio simboliu leidžia važiuoti dviračiais;



73.6. žalias signalas su juoda (juodomis) rodykle (rodyklėmis) leidžia eismą rodyklės (rodyklių) nurodyta (nurodytomis) kryptimi (kryptimis); kai leidžiama sukti į kairę, leidžiama ir apsisukti;



73.7. geltonas signalas draudžia eismą (išskyrus Taisyklių 29 ir 166 punktuose nurodytus atvejus) ir informuoja, kad šviesoforo signalai pasikeis; jeigu signale yra juoda (juodos) rodyklė (rodyklės), jis draudžia eismą rodyklės (rodyklių) nurodyta (nurodytomis) kryptimi (kryptimis) ir informuoja, kuria (kuriomis) kryptimi (kryptimis) bus leidžiama važiuoti įsijungus žaliam rodyklės (rodyklių) formos signalui; jeigu signale yra dviračio simbolis, signalas galioja tik dviračiams;



73.8. kartu įjungti geltonas ir raudonas signalai draudžia eismą ir informuoja, kad netrukus bus įjungtas žalias signalas;



73.9. geltonas mirksintis signalas leidžia eismą ir informuoja, kad sankryža arba pėsčiųjų perėja nereguliuojama;



73.10. baltas mirksintis signalas, naudojamas geležinkelio pervažose, leidžia eismą įsitikinus, kad prie geležinkelio pervažos neartėja bėginė transporto priemonė;



73.11. raudonas signalas arba du pakaitomis mirksintys raudoni signalai draudžia eismą; jeigu signale yra juoda (juodos) rodyklė (rodyklės), jis draudžia eismą rodyklės (rodyklių) nurodyta (nurodytomis) kryptimi (kryptimis) ir informuoja, kuria (kuriomis) kryptimi (kryptimis) bus leidžiama važiuoti įsijungus žaliam rodyklės (rodyklių) formos signalui;



73.12. raudonas signalas su pėsčiojo simboliu draudžia pėsčiųjų eismą;



73.13. raudonas signalas su dviračio simboliu draudžia dviračių eismą;



73.14. raudonas X formos signalas ir žalias žemyn nukreiptos rodyklės signalas (reversinis šviesoforas) atitinkamai draudžia arba leidžia važiuoti ta eismo juosta, virš kurios jie įrengti; jeigu reversiniame šviesofore yra geltonas įstrižai į dešinę arba į kairę nukreiptos rodyklės formos signalas, jis informuoja, kad važiuoti ta eismo juosta bus draudžiama, ir įpareigoja nedelsiant persirikiuoti į gretimą eismo juostą rodyklės nurodyta kryptimi; kai šviesoforai yra išjungti arba įjungtas geltonas signalas, įvažiuoti į eismo juostą, pažymėtą dviguba brūkšnine horizontaliojo ženklinimo linija, draudžiama.



Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



74. Šviesoforų signalai išdėstomi vertikaliai nuo viršaus į apačią šia tvarka: raudonas, geltonas, žalias. Prireikus signalai gali būti išdėstyti ir horizontaliai: raudonas – kairėje, geltonas – viduryje, žalias – dešinėje (reversinis šviesoforas). Eismo dalyviai privalo vadovautis jų judėjimo kryptimi įrengtų ir jiems skirtų, taip pat dubliuojančiųjų šviesoforų signalais.



75. Neteko galios nuo 2019-11-01

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



76. Neteko galios nuo 2020-01-01

Punkto naikinimas:

Nr. 1086 [https://www.e-tar.lt/portal/legalAct.html?documentId=45a8c2f0506e11e4a698d921e3e46801], 2014-10-03, paskelbta TAR 2014-10-10, i. k. 2014-13954

 



76. Jeigu sankryžoje ties raudonu šviesoforo signalu pritvirtinta lentelė su žalia rodykle, nukreipta į dešinę, vairuotojams leidžiama sukti į dešinę ir degant draudžiamam šviesoforo signalui, tačiau prieš įvažiuodami į sankryžą jie privalo sustoti prieš kelio ženklą „Stop“ linija“ ir (ar) „Stop“ liniją, jeigu jų nėra, – prieš pėsčiųjų perėją, šviesoforą ir vėl pradėti važiuoti tik įsitikinus, kad tai yra saugu ir nebus trukdoma kitoms transporto priemonėms ir pėstiesiems, kurių judėjimo kryptį jie kerta.

Papildyta punktu:

Nr. 2 [https://www.e-tar.lt/portal/legalAct.html?documentId=4ffd214032b511eabe008ea93139d588], 2020-01-08, paskelbta TAR 2020-01-09, i. k. 2020-00271

 



77. Reguliuotojo signalai turi šias reikšmes:

77.1. rankos ištiestos į šalis arba nuleistos:

77.1.1. iš dešiniojo ir kairiojo šono leidžiama važiuoti tiesiai ir į dešinę, o pėstiesiems leidžiama eiti per važiuojamąją dalį;



77.1.2. iš krūtinės ir nugaros pusės visų transporto priemonių ir pėsčiųjų eismas draudžiamas;





77.2. dešinė ranka ištiesta į priekį:

77.2.1. iš kairiojo šono transporto priemonėms leidžiama važiuoti visomis kryptimis;



77.2.2. iš krūtinės pusės transporto priemonėms leidžiama važiuoti tik į dešinę;



77.2.3. iš nugaros pusės ir dešiniojo šono visų transporto priemonių eismas draudžiamas;



77.2.4. pėstiesiems leidžiama eiti per važiuojamąją dalį už reguliuotojo nugaros;





77.3. ranka pakelta aukštyn:

77.3.1. visiems eismo dalyviams draudžiama judėti bet kuria kryptimi;



77.3.2. vairuotojai privalo sustoti nekeisdami eismo juostos.







78. Vairuotojas privalo sustabdyti transporto priemonę, pėsčiasis – sustoti, kai tikrinantis pareigūnas ar reguliuotojas duoda signalą – mojuoja reguliuotojo lazdele ar skrituliu su raudonu atšvaitu, nukreiptu į eismo dalyvį, arba per garsiakalbį liepia sustoti. Signalas STOP taip pat gali būti nurodytas specialiomis spalvomis ir atitinkamos tarnybos ženklu pažymėtame automobilyje įrengtoje švieslentėje. Siekdamas atkreipti eismo dalyvių dėmesį, tikrinantis pareigūnas ar reguliuotojas gali duoti signalą švilpuku. Gavęs signalą sustoti, vairuotojas privalo nedelsdamas sustabdyti transporto priemonę nurodytoje vietoje; jeigu vieta nenurodoma, – dešiniajame kelkraštyje, o kai kelkraščio nėra, – važiuojamosios dalies dešiniajame pakraštyje.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



79. Šviesoforo signalai gali būti papildomai dubliuojami garso signalais, informuojančiais neregius pėsčiuosius, kad galima pereiti važiuojamąją dalį.



80. Geležinkelio pervažose raudoną šviesoforo signalą gali dubliuoti garso signalas.



80<sup>1</sup>. Šviesoforų, skirtų maršrutiniam transportui, balti signalai juodame fone turi šias reikšmes:

80<sup>1</sup>.1. S formos signalas draudžia maršrutinio transporto eismą;



80<sup>1</sup>.2. horizontalaus brūkšnio formos signalas draudžia maršrutinio transporto eismą (išskyrus Taisyklių 29 ir 166 punktuose nurodytus atvejus) ir informuoja, kad šviesoforo signalai pasikeis;



80<sup>1</sup>.3. kartu įjungti S formos ir horizontalaus brūkšnio formos signalai draudžia maršrutinio transporto eismą ir informuoja, kad netrukus bus įjungtas rodyklės (rodyklių) formos signalas;



80<sup>1</sup>.4. rodyklės (rodyklių) formos signalas leidžia maršrutinio transporto eismą nurodyta (nurodytomis) kryptimi (kryptimis).



Papildyta punktu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





XI SKYRIUS

ĮSPĖJAMIEJI SIGNALAI

 

81. Įspėjamieji signalai yra šie: posūkių, stabdžių šviesos signalų įjungimas (gali būti rodomi ranka); garso signalo įjungimas; žibintų šviesos perjunginėjimas; avarinės šviesos signalizacijos, įspėjamųjų mirksinčių oranžinių šviesų įjungimas; avarinio sustojimo ženklo pastatymas arba pritvirtinimas prie transporto priemonės.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



82. Vairuotojas privalo įspėti atitinkamos krypties posūkių šviesos signalais, o jeigu šviesos signalizacijos nėra arba ji sugedusi, – ranka:

82.1. prieš pradėdamas važiuoti ir prieš sustodamas;



82.2. prieš persirikiuodamas, prieš lenkdamas ir baigdamas lenkti, prieš apvažiuodamas kliūtį ir baigdamas ją apvažiuoti, prieš sukdamas į dešinę ar kairę, prieš apsisukdamas, išvažiuodamas iš sankryžos, kurioje eismas vyksta ratu.





83. Posūkio į kairę signalą atitinka į šoną ištiesta kairė arba į šoną ištiesta ir per alkūnę statmenai į viršų sulenkta dešinė ranka.



84. Posūkio į dešinę signalą atitinka į šoną ištiesta dešinė arba į šoną ištiesta ir per alkūnę statmenai į viršų sulenkta kairė ranka.



85. Stabdymo signalas rodomas aukštyn iškelta kaire arba dešine ranka.



86. Įspėjamieji signalai turi būti pradėti rodyti iš anksto prieš manevrą (stabdymą, susijusį su manevru) ir baigti tuojau pat po manevro (signalizuoti ranka galima baigti prieš pat manevrą). Signalą reikia rodyti taip, kad jis neklaidintų kitų eismo dalyvių. Posūkių šviesos signalai nerodomi įvažiuojant į sankryžą, kurioje eismas vyksta ratu.



87. Signalą rodantis vairuotojas neįgyja važiavimo pirmumo teisės.



88. Gyvenvietėse neleidžiama naudoti garso signalų, išskyrus tuos atvejus, kai jie būtini, kad būtų išvengta eismo įvykio.



89. Norint atkreipti lenkiamos transporto priemonės vairuotojo dėmesį, galima perjunginėti šviesas, o ne gyvenvietėse – naudoti garso signalą.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



90. Draudžiama kaip įspėjamąjį signalą naudoti tolimąsias šviesas, jeigu jos gali akinti kitus vairuotojus (net ir per užpakalinio vaizdo veidrodį).



91. Avarinė šviesos signalizacija transporto priemonėje, jeigu tokia įrengta, privalo būti įjungta:

91.1. priverstinai sustojus, kur sustoti arba stovėti draudžiama;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



91.2. įvykus eismo įvykiui;



91.3. tikrinančiam pareigūnui sustabdžius;



91.4. sustojus neapšviestuose kelių ruožuose tamsiuoju paros metu arba esant blogam matomumui, o važiuojant tamsiuoju paros metu arba esant blogam matomumui, jeigu nedega bent viena galinė gabaritinė šviesa;



91.5. kai ji velkama arba vežama jos priekį arba galą užkėlus ant specialaus atraminio įtaiso;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



91.6. kai vairuotojas akinamas;



91.7. kai norima perspėti kitus vairuotojus apie kliūtį ar pavojų;



91.8. vaikų įlaipinimo (išlaipinimo) į (iš) transporto priemonę (-ės) su vaikų vežimo skiriamaisiais ženklais metu.





92. Jeigu avarinės šviesos signalizacijos nėra arba ji sugedusi, taip pat jeigu priverstinai sustojama ten, kur sustojusią transporto priemonę kiti eismo dalyviai pamatytų likus iki jos mažiau kaip 100 m, motorinės transporto priemonės (išskyrus mopedą, motociklą be priekabos), traktoriaus, savaeigės mašinos vairuotojas privalo nedelsdamas prieš transporto priemonių važiavimo kryptį toje važiuojamosios dalies pusėje pastatyti avarinio sustojimo ženklą: gyvenvietėse – ne arčiau kaip 25 m atstumu, o ne gyvenvietėse – ne arčiau kaip 50 m atstumu nuo sustojusios transporto priemonės.



93. Vairuotojas mokinių įlaipinimo (išlaipinimo) į (iš) mokyklinį (-io) autobusą (-o) metu privalo įjungti įspėjamąsias mirksinčias oranžines šviesas. Mokykliniam autobusui judant įspėjamosios mirksinčios oranžinės šviesos privalo būti išjungtos.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





XII SKYRIUS

ŠVIESOS PRIETAISŲ NAUDOJIMAS

 

94. Tamsiuoju paros metu arba esant blogam matomumui motorinių transporto priemonių, traktorių, savaeigių mašinų vairuotojai privalo važiuoti keliais su įjungtomis artimosiomis arba tolimosiomis žibintų šviesomis.



95. Tamsiuoju paros metu arba esant blogam matomumui tolimosios žibintų šviesos turi būti perjungtos į artimąsias:

95.1. tinkamai apšviestuose keliuose;



95.2. likus iki priešpriešiais atvažiuojančios transporto priemonės ne mažiau kaip 150 m;



95.3. kitais atvejais, kai tolimosios žibintų šviesos gali akinti vairuotojus (net ir važiuojančius ta pačia kryptimi).





96. Akinamas vairuotojas privalo įjungti avarinę šviesos signalizaciją ir nekeisdamas važiavimo krypties sulėtinti greitį, prireikus – ir sustoti.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



97. Šviesiuoju paros metu motorinių transporto priemonių, traktorių, savaeigių mašinų vairuotojai privalo važiuoti keliais su įjungtomis artimosiomis arba specialiai šiam metui skirtomis žibintų šviesomis.



98. Rūko žibintus leidžiama naudoti tik esant blogam matomumui, o priekinius – ir sugedus priekiniam kairiajam artimųjų šviesų žibintui.

 





XIII SKYRIUS

VAŽIAVIMO PRADŽIA IR MANEVRAVIMAS

 

99. Eismas Lietuvos Respublikoje vyksta dešine kelio puse.



100. Priešingų krypčių eismą važiuojamojoje dalyje, jeigu nėra kitaip nustatančių kelio ženklų ar ženklinimo, skiria menamoji išilginė važiuojamosios dalies ašis.



101. Prieš pradėdamas važiuoti, prieš persirikiuodamas ir kitaip keisdamas važiavimo kryptį, vairuotojas privalo įsitikinti, kad tai daryti saugu, ir duoti kelią (nekliudyti) kitiems eismo dalyviams.



102. Įvažiuodamas į kelią iš esančių šalia jo teritorijų, vairuotojas privalo duoti kelią juo važiuojančioms transporto priemonėms (dviračiams ir kitoms).



103. Išvažiuodamas iš kelio, vairuotojas privalo duoti kelią juo važiuojančioms transporto priemonėms (dviračiams ir kitoms).



104. Persirikiuodamas vairuotojas privalo duoti kelią transporto priemonėms, važiuojančioms gretima eismo juosta ta pačia kryptimi. Jeigu ta pačia kryptimi važiuojančios transporto priemonės persirikiuoja kartu, vairuotojas privalo duoti kelią dešinėje esančiai transporto priemonei, išskyrus Taisyklių 112 punkte nurodytus atvejus.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



105. Jeigu kelyje, kuriame yra dvi (ar daugiau) tos pačios krypties eismo juostos, vienoje iš jų eismas negalimas ir susidarė transporto priemonių eilė, kiekvienas gretima eismo juosta važiuojantis vairuotojas privalo leisti vienai transporto priemonei (pirmajai iš susidariusios eilės) persirikiuoti į jo užimamą eismo juostą. Persirikiuojantysis privalo įsitikinti, kad jam duoda kelią.



106. Prieš sukdamas į dešinę, į kairę arba apsisukdamas (išskyrus posūkį į sankryžą, kurioje eismas vyksta ratu) vairuotojas privalo iš anksto pasitraukti prie pat važiuojamosios dalies, skirtos važiuoti ta kryptimi, atitinkamo krašto. Kelio ženklai ir (arba) horizontalusis ženklinimas gali šį reikalavimą pakeisti.



107. Kai dėl savo gabaritų ar kitų priežasčių transporto priemonė negali pasukti (apsisukti) iš kraštinės padėties, sukti leidžiama ir ne nuo važiuojamosios dalies, skirtos važiuoti ta kryptimi, atitinkamo krašto, jeigu tai nesukliudys kitoms transporto priemonėms ir nesukels pavojaus kitiems eismo dalyviams.



108. Reikia sukti taip, kad įvažiuodama į važiuojamųjų dalių sankirtą ir išvažiuodama iš jos transporto priemonė neatsidurtų priešpriešinio eismo juostoje. Jei posūkis arba apsisukimas galimas iš vienos eismo juostos, sukdamas vairuotojas gali pasirinkti bet kurią važiuojamosios dalies, į kurią suka, eismo juostą. Jeigu sukti leidžiama keliomis eismo juostomis, vairuotojas privalo sukti taip, kad nekliudytų sukančiajam gretima eismo juosta.

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



109. Sukdamas į kairę (apsisukdamas) ne sankryžoje, vairuotojas privalo duoti kelią priešinga kryptimi tiesiai arba į dešinę važiuojančioms transporto priemonėms, o kur leidžiama lenkti, – ir lenkiančioms transporto priemonėms.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



110. Jeigu eismas labai intensyvus ir visos eismo juostos užimtos, keisti eismo juostą leidžiama tik prireikus pasukti, apsisukti ar sustoti.



111. Jeigu yra lėtėjimo juosta, ketinantis sukti vairuotojas privalo kuo anksčiau persirikiuoti į šią juostą ir lėtinti greitį (stabdyti) joje.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



112. Jeigu yra greitėjimo juosta, skirta įvažiuoti į kelią, vairuotojas privalo važiuoti ja ir įsilieti į transporto srautą (persirikiuoti į gretimą eismo juostą), duodamas kelią juo važiuojančioms arba į lėtėjimo juostą persirikiuojančioms transporto priemonėms.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



113. Kur kas lėčiau už leidžiamą didžiausią greitį važiuojantis vairuotojas (išskyrus tuos atvejus, kai jis suka į kairę arba apsisuka) privalo praleisti paskui jį greičiau važiuojančias transporto priemones, pasitraukdamas kuo labiau į dešinę. Lėtaeigės ar didelių gabaritų transporto priemonės vairuotojas prireikus privalo sustoti ir praleisti už jos susikaupusias transporto priemones.



114. Važiuodamas atbulas, vairuotojas privalo duoti kelią kitiems eismo dalyviams.



115. Kai transporto priemonių važiavimo trajektorijos kertasi, o važiavimo tvarka Taisyklėse neaptarta, kelią privalo duoti vairuotojas, kuriam transporto priemonė artėja iš dešinės.



116. Apsisukti draudžiama:

116.1. pėsčiųjų perėjose;



116.2. geležinkelių pervažose;



116.3. tuneliuose;



116.4. ant tiltų, estakadų, viadukų ir po jais;



116.5. vietose, kur kelio matomumas bent viena kryptimi mažesnis kaip 100 metrų;



116.6. keliuose su skiriamąja juosta, išskyrus tam įrengtas ir kelio ženklais arba kelio ženklais bei horizontaliuoju ženklinimu pažymėtas apsisukimo vietas.

 







XIV SKYRIUS

TRANSPORTO PRIEMONIŲ IŠSIDĖSTYMAS KELYJE

 

117. Jeigu važiuojamoji dalis horizontaliojo ženklinimo linijomis ir (arba) kelio ženklais suskirstyta į eismo juostas, transporto priemonės turi važiuoti šiomis juostomis. Užvažiuoti ant brūkšninių horizontaliojo ženklinimo linijų leidžiama tik persirikiuojant į kitą eismo juostą, kirsti ištisines horizontaliojo ženklinimo linijas leidžiama tik Taisyklių 3 priede nurodytais atvejais. Jeigu yra ištisinė horizontaliojo ženklinimo linija (vienguba ar dviguba), skirianti priešingų krypčių eismo juostas, vairuotojas privalo važiuoti dešiniau nuo jos.



118. Dvipusio eismo kelyje iš keturių ir daugiau eismo juostų arba kelyje su skiriamąja juosta draudžiama įvažiuoti į priešingos krypties eismui skirtą kelio pusę, važiuoti skiriamąja juosta arba ją pervažiuoti.



119. Vairuotojas privalo važiuoti kuo arčiau dešiniojo važiuojamosios dalies krašto.



120. Krovininiais automobiliais, kurių didžiausioji leidžiamoji transporto priemonės masė (toliau – didžiausioji leidžiamoji masė) didesnė kaip 3,5 t, draudžiama važiuoti toliau nuo važiuojamosios dalies dešiniojo krašto negu antrąja eismo juosta, išskyrus tuos atvejus, kai jiems reikia sukti į kairę, apsisukti, apvažiuoti kliūtį, sustoti arba stovėti vienpusio eismo kelyje.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



121. Ne gyvenvietėse vairuotojai, vairuojantys transporto priemones, kurių greitis neturi viršyti 40 km/h, taip pat transporto priemones, kurių bendras ilgis – daugiau kaip 7 m, turi laikytis tokio atstumo nuo priekyje važiuojančios transporto priemonės, kad juos lenkiančios transporto priemonės netrukdomos galėtų persirikiuoti į dešinę kelio pusę. Reikalavimas negalioja, jeigu vairuotojas pats rengiasi lenkti, taip pat esant judriam eismui.



122. Transporto priemonės, kurių konstrukcinis greitis negali būti didesnis kaip 40 km/h arba kurios dėl techninių priežasčių negali pasiekti tokio greičio, turi važiuoti tik kraštine dešine eismo juosta, išskyrus tuos atvejus, kai jos lenkia, apvažiuoja, persirikiuoja arba sustoja vienpusio eismo kelyje krovinio krauti.



123. Mopedų, lengvųjų keturračių vairuotojai privalo važiuoti tik pirmąja nuo važiuojamosios dalies dešiniojo krašto eismo juosta, kuo arčiau jos dešiniojo krašto, išskyrus tuos atvejus, kai jiems reikia sukti į kairę, apsisukti, apvažiuoti kliūtį, važiuoti tiesiai, kai iš pirmosios eismo juostos leidžiama sukti tik į dešinę, sustoti arba stovėti vienpusio eismo kelyje.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



124. Motorinių transporto priemonių, traktorių, savaeigių mašinų vairuotojams, vadeliotojams draudžiama važiuoti veja, šaligatviu, pėsčiųjų ir (ar) dviračių taku, dviračių juosta arba užvažiuoti ant jų, išskyrus tuos atvejus, kai užvažiuoti ant šaligatvio krašto leidžia stovėjimo būdą nurodantys kelio ženklai, o dviračių takas ar dviračių juosta pažymėti 1.14 horizontaliojo ženklinimo linija. Draudžiama važiuoti transporto priemonėmis skiriamąja juosta, pylimų ar iškasų šlaitais, grioviais, įvažiuoti į kelią ar nuvažiuoti nuo jo ne specialiai tam įrengtose vietose.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



125. Draudžiama transporto priemonėms (išskyrus dviračius) apvažiuoti ta pačia kryptimi važiuojančias transporto priemones iš dešinės (išskyrus leistiną sukančių į kairę, apsisukančių transporto priemonių apvažiavimą iš dešinės) važiuojant kelkraščiu, lėtėjimo ar greitėjimo juosta. Ta pačia kryptimi lėčiau važiuojančias transporto priemones rekomenduojama apvažiuoti iš kairės.



126. Vairuotojas, atsižvelgdamas į greitį, privalo laikytis tokio atstumo, kad neatsitrenktų į priekyje važiuojančią transporto priemonę, jeigu ji būtų stabdoma, taip pat palikti tokį tarpą iš šono, kad eismas būtų saugus. Rekomenduojama, kad atstumas iki priekyje važiuojančios transporto priemonės būtų ne mažesnis kaip per dvi sekundes nuvažiuojamas atstumas arba ne mažesnis kaip pusė spidometro rodmens, paversto metrais, pavyzdžiui, kai greitis 70 km/h, atstumas turi būti ne mažesnis kaip 35 m, jeigu eismo sąlygos nereikalauja kitaip. Rekomenduojama, kad motorinių transporto priemonių, traktorių, savaeigių mašinų vairuotojai, apvažiuodami arba lenkdami dviratininkus, tarp transporto priemonių paliktų ne mažesnį kaip 1,0 m šoninį atstumą, kai motorinių transporto priemonių, traktorių, savaeigių mašinų važiavimo greitis ne didesnis kaip 50 km/h, ir ne mažesnį kaip 1,5 m šoninį atstumą, kai motorinių transporto priemonių greitis didesnis kaip 50 km/h.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 





XV SKYRIUS

VAŽIAVIMO GREITIS

 

127. Vairuotojas privalo važiuoti neviršydamas leistino greičio. Pasirinkdamas važiavimo greitį, vairuotojas turi atsižvelgti į važiavimo sąlygas, ypač vietovės reljefą, kelio ir transporto priemonės būklę ir krovinį, meteorologines sąlygas, taip pat eismo intensyvumą, kad galėtų sustabdyti transporto priemonę iki bet kurios iš anksto numatomos kliūties. Jis turi sulėtinti greitį ir prireikus sustoti, jeigu to reikia dėl susidariusių aplinkybių, ypač kai blogas matomumas.



128. Jeigu atsirado kliūtis ar iškilo grėsmė eismo saugumui, vairuotojas (jeigu jis gali tai pastebėti) privalo sulėtinti greitį, net visiškai sustabdyti transporto priemonę arba apvažiuoti kliūtį nesukeldamas pavojaus kitiems eismo dalyviams.



129. Gyvenvietėse visoms transporto priemonėms leidžiama važiuoti ne didesniu kaip 50 km/h greičiu.



130. Stovėjimo aikštelėse visoms transporto priemonėms leidžiama važiuoti ne didesniu kaip 20 km/h greičiu.



131. Ne gyvenvietėse leidžiama važiuoti:

131.1. lengvaisiais automobiliais, krovininiais automobiliais, kurių didžiausioji leidžiamoji masė ne didesnė kaip 3,5 t, motociklais ir triračiais automagistralėse balandžio–spalio mėnesiais – ne didesniu kaip 130 km/h greičiu, lapkričio–kovo mėnesiais – ne didesniu kaip 110 km/h greičiu, greitkeliuose balandžio–spalio mėnesiais – ne didesniu kaip 120 km/h greičiu, lapkričio–kovo mėnesiais – ne didesniu kaip 110 km/h greičiu, keliuose su asfalto ar betono danga – ne didesniu kaip 90 km/h greičiu, kituose keliuose – ne didesniu kaip 70 km/h greičiu;



131.2. A1, A2, A arba B kategorijų transporto priemonėmis, kurias vairuoja pradedantieji vairuotojai, besimokantys vairuoti arba laikantys praktinį vairavimo egzaminą asmenys, autobusais (įskaitant mokyklinius) automagistralėse – ne didesniu kaip 100 km/h greičiu, greitkeliuose – ne didesniu kaip 90 km/h greičiu, keliuose su asfalto ar betono danga – ne didesniu kaip 80 km/h greičiu, kituose keliuose – ne didesniu kaip 70 km/h greičiu;



131.3. krovininiais automobiliais, kurių didžiausioji leidžiamoji masė didesnė kaip 3,5 t, taip pat šių krovininių automobilių ir priekabų junginiais, autobusais su priekabomis automagistralėse ir greitkeliuose – ne didesniu kaip 90 km/h greičiu, keliuose su asfalto ar betono danga – ne didesniu kaip 80 km/h greičiu, kituose keliuose – ne didesniu kaip 70 km/h greičiu;



131.4. lengvaisiais automobiliais ir krovininiais automobiliais, kurių didžiausioji leidžiamoji masė ne didesnė kaip 3,5 t, su priekabomis automagistralėse, greitkeliuose ir keliuose su asfalto ar betono danga – ne didesniu kaip 90 km/h greičiu, kituose keliuose – ne didesniu kaip 70 km/h greičiu;



131.5. velkant motorines transporto priemones standžia vilktimi – ne didesniu kaip
70 km/h greičiu, o velkant lanksčia vilktimi – ne didesniu kaip 50 km/h greičiu;



131.6. keturračiais, galingaisiais keturračiais – ne didesniu kaip 70 km/h greičiu;

Papunkčio pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



131.7. traktoriais ir savaeigėmis mašinomis – ne didesniu kaip 50 km/h greičiu.

Papunkčio pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



132. Jeigu leistinas greitis keliuose padidintas arba sumažintas atitinkamais kelio ženklais, vairuotojas privalo vadovautis kelio ženklų reikalavimais, tačiau vairuotojo pasirinktas važiavimo greitis gyvenvietėje ir ne gyvenvietėje negali būti didesnis už Taisyklių 131 punkte atitinkamai transporto priemonei arba jos junginiui su priekaba nustatytą maksimalų leistiną greitį.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



133. Kelių ruožuose, kur eismo sąlygos leidžia saugiai važiuoti greičiau, kelio savininko sprendimu leistinas greitis gali būti padidintas įrengus atitinkamus kelio ženklus.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



134. Neteko galios nuo 2018-11-01

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



135. Vairuotojui draudžiama:

135.1. viršyti transporto priemonės gamintojo nustatytą maksimalų greitį, nepriklausomai nuo to, kad kelio ženklu gali būti nustatytas didesnis leistinas greitis;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



135.2. viršyti greitį, kuris nurodytas transporto priemonės greičio ribojimo skiriamajame ženkle;



135.3. važiuoti be reikalo pernelyg lėtai, trukdant normalų kitų transporto priemonių eismą;



135.4. staigiai stabdyti, jeigu tai nebūtina eismo saugumui.

 







XVI SKYRIUS

LENKIMAS IR EISMAS JUOSTOSE

 

136. Vairuotojams rekomenduojama vengti nebūtinų lenkimo manevrų. Prieš pradėdamas lenkti, vairuotojas privalo imtis papildomų atsargumo priemonių ir įsitikinti, kad:

136.1. nė vienas iš važiuojančių paskui jį vairuotojų nepradėjo jo lenkti;



136.2. transporto priemonės, kurią ketinama lenkti, vairuotojas nerodo kairiojo posūkio signalo;



136.3. lenkimui būtina eismo juostos dalis yra laisva ir nebus kliudoma priešpriešiais atvažiuojančioms transporto priemonėms arba važiuojamąja dalimi judantiems pėstiesiems;



136.4. lenkiant bus užtikrintas saugus atstumas nuo lenkiamos transporto priemonės;



136.5. baigdamas lenkti, jis galės grįžti į savo eismo juostą, nesukliudydamas lenkiamai transporto priemonei.



Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



137. Jeigu priekyje važiuojantis vairuotojas rodo kairįjį posūkio signalą ir yra persirikiavęs posūkiui į kairę (apsisukimui), važiuojantysis paskui jį privalo apvažiuoti sukančią transporto priemonę iš dešinės arba palaukti, kol priekyje važiuojantis vairuotojas atlaisvins eismo juostą.



138. Lenkiamos transporto priemonės vairuotojui draudžiama trukdyti aplenkti didinant važiavimo greitį arba kitais veiksmais.



139. Jeigu su priešais važiuojančia transporto priemone prasilenkti sunku, kelią privalo duoti vairuotojas, kurio pusėje yra kliūtis. Nuokalnėse, pažymėtose atitinkamais kelio ženklais, esant kliūčiai, kelią privalo duoti žemyn važiuojančios transporto priemonės vairuotojas.



140. Lenkti draudžiama:

140.1. sankryžose, išskyrus leistiną lenkimą pagrindiniame kelyje, nepažymėtame kelio ženklais „Sankryža su šalutiniu keliu“, „Šalutinis kelias iš dešinės“, „Šalutinis kelias iš kairės“ arba „Pagrindinis kelias“;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



140.2. geležinkelio pervažose ir likus 100 m atstumui iki jų;



140.3. kelių ruožuose, kur blogai matomas kelias;



140.4. pėsčiųjų perėjose;



140.5. vietose, kur važiavimo kryptimi yra daugiau kaip viena eismo juosta;



140.6. kelių ruožuose, pažymėtuose kelio ženklais „Lenkti draudžiama“ arba  „Krovininiais automobiliais lenkti draudžiama“ (pagal šių kelio ženklų paaiškinimus);

Papildyta papunkčiu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



140.7. kelių ruožuose, kur priešingų krypčių transporto srautus skiria Taisyklių 3 priede nustatytas horizontalusis ženklinimas 1.1, 1.3, 1.4, 1.10 (iš ištisinės linijos pusės) ir 1.15;

Papildyta papunkčiu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



140.8. gyvenamosiose zonose, daugiabučių gyvenamųjų namų kiemuose, stovėjimo aikštelėse ir dviračių gatvėse.

Papildyta papunkčiu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 







XVII SKYRIUS

SUSTOJIMAS IR STOVĖJIMAS

 

141. Sustoti ir stovėti transporto priemonėms leidžiama dešinėje kelio pusėje, kuo dešiniau kelkraštyje, o jeigu jo nėra, – važiuojamosios dalies pakraštyje. Transporto priemonės vairuotojas, įvažiuodamas (išvažiuodamas) į (iš) kelkraštį (-io), neturi sukelti pavojaus kitiems eismo dalyviams. Jeigu važiuojamosios dalies dešinėje yra įrengta dviračių juosta, sustoti ir stovėti leidžiama greta dviračių juostos.



142. Gyvenvietėse sustoti ir stovėti leidžiama ir kairėje pusėje vienos krypties eismo keliuose, taip pat keliuose, kuriuose yra po vieną kiekvienos krypties eismo juostą.



143. Neapšviestuose kelių ruožuose tamsiuoju paros metu arba esant blogam matomumui sustoti leidžiama įjungus avarinę šviesos signalizaciją, o stovėti leidžiama tik stovėjimo aikštelėse arba už kelio ribų.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



144. Transporto priemonėms sustoti ir stovėti važiuojamojoje dalyje leidžiama viena eile.



145. Motociklus be priekabos, mopedus ir dviračius leidžiama statyti dviem eilėmis, jeigu tai nekliudo eismui.



146. Statyti transporto priemonę kampu į važiuojamosios dalies kraštą, o ne lygiagrečiai su važiuojamosios dalies kraštu galima tik ten, kur tai leidžia stovėjimo būdą nurodantys kelio ženklai ir (arba) horizontalusis ženklinimas.



147. Vairuotojas gali pasitraukti iš savo vietos arba palikti transporto priemonę tik pasirūpinęs, kad ji savaime nepradėtų riedėti ir ja nepasinaudotų kiti asmenys.



148. Draudžiama atidaryti sustojusios transporto priemonės dureles, jeigu tai kelia pavojų arba kliudo kitiems eismo dalyviams.



149. Palikdamas stovėti motorinę transporto priemonę stovėjimo trukmę ribojančio ženklo galiojimo zonoje, vairuotojas privalo palikti informaciją apie motorinės transporto priemonės atvykimo laiką už priekinio motorinės transporto priemonės stiklo taip, kad ji būtų matoma kitiems asmenims.



150. Sustoti ir stovėti draudžiama:

150.1. geležinkelių pervažose ir arčiau kaip 50 m atstumu nuo jų;



150.2. skiriamojoje, greitėjimo ir lėtėjimo juostose;



150.3. ant tiltų, viadukų, estakadų ir po jais, išskyrus tuos atvejus, kai ten stovėti leidžia stovėjimo vietą nurodantys kelio ženklai, taip pat tuneliuose;



150.4. pėsčiųjų perėjose ir arčiau kaip 5 m atstumu prieš jas, o keliuose, kuriuose yra po vieną kiekvienos krypties eismo juostą, ir arčiau kaip 5 m atstumu už pėsčiųjų perėjų;



150.5. ant vejos, šaligatvio (išskyrus tuos atvejus, kai ten stovėti leidžia stovėjimo būdą nurodantys kelio ženklai arba transporto priemonė nurodyta leidime, išduotame prekiauti viešoje vietoje renginių metu), taip pat sporto, vaikų žaidimo aikštelėse ir kitose transporto priemonių eismui (stovėjimui) neskirtose teritorijose;



150.6. ant pėsčiųjų ar (ir) dviračių tako, dviračių juostos, taip pat arčiau kaip 5 m atstumu prieš važiuojamosios dalies susikirtimą su pėsčiųjų ar (ir) dviračių taku, o keliuose, kuriuose yra po vieną kiekvienos krypties eismo juostą, ir arčiau kaip 5 m atstumu už pėsčiųjų ar (ir) dviračių tako;



150.7. ten, kur tarp sustojusios transporto priemonės ir ištisinės horizontaliojo ženklinimo linijos, bortelio, kai jo nėra, – važiuojamosios dalies krašto mažesnis kaip 3 m atstumas;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



150.8. sankryžoje ir arčiau kaip 5 m atstumu nuo jos, išskyrus tuos atvejus, kai ten stovėti leidžia stovėjimo vietą nurodantys kelio ženklai;



150.9. maršrutinio transporto sustojimo aikštelėse ir arčiau kaip 15 m atstumu nuo jų (kai aikštelės nėra, – arčiau kaip 15 m atstumu nuo kelio ženklo „Stotelė“), jeigu tai kliudytų maršrutinio transporto eismui; draudžiama kitoms transporto priemonėms stovėti lengvųjų automobilių taksi stovėjimo vietoje;

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



150.10. ten, kur sustojusi transporto priemonė užstotų kitiems vairuotojams šviesoforo signalus ar kelio ženklus, trukdytų įvažiuoti (išvažiuoti) į (iš) stovėjimo aikštelę (-ės), stovėjimo vietą (-os), garažą (-o), kiemą (-o), teritoriją (-os), trukdytų įlipti į kitą transporto priemonę arba kitaip kliudytų transporto priemonių ar pėsčiųjų eismui;



150.11. ne gyvenvietėse, kur bent viena kryptimi kelias matomas mažiau kaip 100 m atstumu; įkalnėje, nuokalnėje arba vingyje, pažymėtuose atitinkamais kelio ženklais Nr. 113–118;



150.12. gyvenvietėse, kur bent viena kryptimi kelias matomas mažiau kaip 50 m atstumu; įkalnėje, nuokalnėje arba vingyje, pažymėtuose atitinkamais kelio ženklais Nr. 113–118;



150.13. ant užbrūkšniuotų plotų, žyminčių nukreipimo saleles;



150.14. kitoms transporto priemonėms maršrutiniam transportui skirtoje eismo juostoje;



150.15. kelio ir įvažiavimo (išvažiavimo) į (iš) šalia kelio esančią (-os) teritoriją (-os) važiuojamųjų dalių sankirtoje ir arčiau kaip 5 m atstumu nuo jos (toje kelio pusėje, kurioje yra nurodytas įvažiavimas (išvažiavimas) į (iš) šalia kelio esančią (-os) teritoriją (-os)), išskyrus tuos atvejus, kai ten stovėti leidžia stovėjimo vietą nurodantys kelio ženklai;

Papildyta papunkčiu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



150.16. kitoms transporto priemonėms stovėjimo vietoje, kuri skirta skiriamąjį ženklą „Neįgalusis“ arba neįgalių asmenų automobilių statymo kortelę turinčioms transporto priemonėms.

Papildyta papunkčiu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





150<sup>1</sup>. Taisyklių 150.5 papunkčio nuostatos netaikomos dviračių vairuotojams.

Papildyta punktu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



151. Priverstinai sustojęs ten, kur sustoti arba stovėti draudžiama, transporto priemonės vairuotojas privalo įjungti avarinę šviesos signalizaciją, jeigu tokia įrengta, ir (ar) pastatyti avarinio sustojimo ženklą, kaip nurodyta Taisyklių 92 punkte, ir kuo skubiau pašalinti transporto priemonę nuo kelio. Jeigu ketinama sustoti neapšviestame kelio ruože tamsiuoju paros metu arba esant blogam matomumui ir avarinės šviesos signalizacijos nėra arba ji sugedusi, transporto priemonė turi būti pastatyta už kelio ribų. Jeigu to negalima padaryti, vietą būtina pažymėti taip, kaip nurodyta Taisyklių 92 punkte.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



152. Greta skiriamuoju ženklu „Neįgalusis“ pažymėtų transporto priemonių savąją transporto priemonę vairuotojas privalo pastatyti taip, kad netrukdytų įlipti (išlipti) neįgaliesiems.



153. Jeigu tai įmanoma dėl transporto priemonės gabaritų, transporto priemonė turi būti statoma stovėjimo vietos, paženklintos siaura ištisine horizontaliojo ženklinimo linija, ribose.



153<sup>1</sup>. Elektromobilio arba grynojo elektromobilio (toliau – elektromobilis), kurio įkrovimas baigtas, vairuotojas turi nedelsdamas patraukti transporto priemonę iš elektromobilių įkrovimo vietos, jeigu kelio ženklas „Stovėjimo ribotą laiką vieta“ nenurodo kitaip.

Papildyta punktu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





XVIII SKYRIUS

VAŽIAVIMAS PER SANKRYŽAS

 

154. Nelygiareikšmių kelių sankryžoje šalutiniu keliu važiuojantis vairuotojas privalo duoti kelią transporto priemonėms, artėjančioms prie sankryžos pagrindiniu keliu.



155. Lygiareikšmių kelių sankryžoje vairuotojas privalo duoti kelią iš dešinės artėjančioms transporto priemonėms, jeigu transporto priemonių važiavimo trajektorijos kertasi.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



156. Jeigu sankryžoje keičiasi pagrindinio kelio kryptis, pagrindiniu keliu važiuojantys vairuotojai vieni kitų atžvilgiu turi laikytis važiavimo per lygiareikšmių kelių sankryžas taisyklių. Šių taisyklių vieni kitų atžvilgiu turi laikytis ir vairuotojai, važiuojantys šalutiniais keliais.



157. Sukdamas į kairę (apsisukdamas), vairuotojas privalo duoti kelią transporto priemonėms, važiuojančioms lygiareikšmiu keliu priešinga kryptimi tiesiai arba į dešinę, o sankryžoje, kurioje leidžiama lenkti, – ir lenkiančioms transporto priemonėms.



158. Sukdamas sankryžoje į kairę arba į dešinę, vairuotojas privalo duoti kelią eismo dalyviams (dviračių vairuotojams ir kitiems), kertantiems važiuojamosios dalies, į kurią jis suka, eismo juostas. Sukdamas į kelią su viena eismo juosta kiekviena kryptimi, vairuotojas privalo duoti kelią eismo dalyviams (dviračių vairuotojams ir kitiems), kertantiems bet kurią važiuojamosios dalies, į kurią jis suka, eismo juostą.



159. Jeigu vairuotojas negali nustatyti, kokia kelio danga, o pirmumo kelio ženklų, kelio ženklų „Sankryža su šalutiniu keliu“, „Šalutinis kelias iš dešinės“ arba „Šalutinis kelias iš kairės“ nėra, jis turi elgtis taip, lyg važiuotų šalutiniu keliu.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



160. Draudžiama įvažiuoti į važiuojamųjų dalių sankirtą, jeigu joje ar už jos yra kliūtis, kuri priverstų vairuotoją sustoti sankryžoje ir trukdyti kitų transporto priemonių eismui.



161. Įsijungus leidžiamajam šviesoforo signalui, vairuotojas privalo duoti kelią transporto priemonėms, išvažiuojančioms iš sankryžos važiuojamųjų dalių sankirtos numatyta kryptimi (jeigu manevras pradėtas, kai jų krypties signalas buvo leidžiamasis), ir praleisti baigiančius pereiti važiuojamąją dalį pėsčiuosius.



162. Vairuotojui, įvažiavusiam į važiuojamųjų dalių sankirtą pagal leidžiamąjį šviesoforo signalą, leidžiama važiuoti numatyta kryptimi, kad ir koks būtų šviesoforo signalas išvažiuojant iš sankryžos. Tačiau jeigu sankryžoje prieš pakeliui esančius šviesoforus yra kelio ženklas „Stop“ linija“ ir (ar) „Stop“ linija, vairuotojas turi paisyti kiekvieno šviesoforo signalo.



163. Važiuodamas kryptimi, kurią rodo rodyklė, įjungta papildomoje šviesoforo sekcijoje kartu su geltonu arba raudonu signalu, vairuotojas privalo duoti kelią iš kitų krypčių pagal leidžiamąjį šviesoforo signalą judantiems eismo dalyviams, išskyrus Taisyklių 163<sup>1 </sup>punkte nurodytą atvejį.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



163<sup>1</sup>. Apsisukdamas sankryžoje, kurioje eismas reguliuojamas šviesoforu, vairuotojas privalo duoti kelią iš kitų krypčių pagal leidžiamąjį šviesoforo signalą judantiems eismo dalyviams.

Papildyta punktu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



164. Neteko galios nuo 2019-11-01

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



165. Esant draudžiamajam šviesoforo ar reguliuotojo signalui, vairuotojas privalo sustoti prieš kelio ženklą „Stop“ linija“ ir (ar) „Stop“ liniją, o jeigu jų nėra, – prieš šviesoforą, kertamą ar prisijungiančią važiuojamąją dalį, pėsčiųjų perėją, dviračių pervažą taip, kad nekliudytų transporto ir pėsčiųjų eismui.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



166. Vairuotojui, kuris užsidegus geltonam (arba balto horizontalaus brūkšnio formos) šviesoforo signalui arba reguliuotojui pakėlus ranką aukštyn galėtų sustoti Taisyklių 165 punkte nurodytose vietose tik staigiai stabdydamas, leidžiama važiuoti toliau.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



167. Kai eismas reguliuojamas šviesoforu, vairuotojas privalo vadovautis šviesoforo signalais, kad ir kokie būtų važiavimo pirmenybę nurodantys kelio ženklai. Jeigu šviesoforas išjungtas arba įjungtas geltonas mirksintis jo signalas, vairuotojas turi vadovautis kelio ženklais.

 





XIX SKYRIUS

EISMAS PER GELEŽINKELIŲ PERVAŽAS

 

168. Prieš pradėdamas judėti per geležinkelio pervažą ir judėdamas per ją, eismo dalyvis privalo vadovautis kelio ženklais, kelio ženklinimu, užtvaro padėtimi, šviesoforų, garso ir geležinkelio pervažos budėtojų (reguliuotojų) signalais. Prieš pradėdamas judėti per geležinkelio pervažą, eismo dalyvis visais atvejais privalo įsitikinti, kad prie geležinkelio pervažos neartėja bėginė transporto priemonė. Rekomenduojama, kad per geležinkelio pervažą judančius vaikus iki 12 metų lydėtų lydintis asmuo. 

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



169. Geležinkelio pervažoje eismo dalyvis privalo duoti kelią artėjančiai bėginei transporto priemonei.



170. Duodamas kelią artėjančiai bėginei transporto priemonei, taip pat tuo atveju, kai važiuoti per geležinkelio pervažą draudžiama, vairuotojas privalo sustoti prieš „Stop“ liniją, kelio ženklą „Stop“, šviesoforą, pakeliamąjį užtvarą, o jeigu jų nėra, – ne arčiau kaip 10 m atstumu nuo pirmojo bėgio. Vairuotojas privalo sustoti prieš „Stop“ liniją, kai ji naudojama su kelio ženklu „Stop“, o jeigu jos nėra, – prieš minėtą kelio ženklą, net ir mirksint baltam šviesoforo signalui.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



171. Transporto priemonei priverstinai sustojus geležinkelio pervažoje, vairuotojas privalo nedelsdamas išlaipinti keleivius, imtis visų veiksmų transporto priemonei iš geležinkelio pervažos patraukti, o jeigu jos patraukti nepavyksta, – duoti signalus artėjančios bėginės transporto priemonės mašinistui. Stabdymo signalu laikomas rankos sukimas ratu šviesiuoju paros metu – su ryškiaspalviu gerai matomu daiktu, o tamsiuoju paros metu – su fakelu arba žibintu.



172. Transporto priemonėms, kurių plotis didesnis kaip 5 m arba aukštis nuo kelio paviršiaus didesnis kaip 4,5 m (su kroviniu arba be jo), taip pat lėtaeigėms mašinoms ir mechanizmams, kurių greitis mažesnis kaip 8 km/h, važiuoti per geležinkelio pervažą leidžiama tik gavus geležinkelių infrastruktūros valdytojo leidimą.



173. Eismo dalyviui draudžiama:

173.1. judėti per geležinkelį tam neskirtose vietose;



173.2. apvažiuoti kitas transporto priemones, kurios sustojo prieš geležinkelio pervažą praleisti bėginės transporto priemonės;



173.3. įvažiuoti ar įeiti į geležinkelio pervažą, kai užtvaras nuleistas arba pradeda leistis, savavališkai pakelti užtvarą arba jį apvažiuoti (apeiti);



173.4. įvažiuoti į geležinkelio pervažą, jeigu už jos yra kliūtis, kuri verstų vairuotoją sustoti geležinkelio pervažoje;



173.5. gabenti per geležinkelio pervažą specialiai transportuoti neparengtas žemės ūkio, kelių, statybos ir kitas mašinas, jeigu tai galėtų pakenkti geležinkelio pervažos įrangai;



173.6. važiuoti per geležinkelio pervažą neįgaliųjų vežimėliu be lydinčio asmens;



173.7. geležinkelio pervažoje delsti ar stoviniuoti, taip pat užtrukti ilgiau, nei reikia ją pereiti ar pervažiuoti.

Papildyta papunkčiu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 







XX SKYRIUS

EISMAS AUTOMAGISTRALĖSE IR GREITKELIUOSE

 

174. Keliuose, pažymėtuose kelio ženklais „Automagistralė“ ar „Automobilių kelias“, draudžiama:

174.1. judėti pėstiesiems, vadelioti, varyti gyvulius ar paukščius, joti, važiuoti dviračiais, mopedais, visų rūšių keturračiais ir visomis kitomis transporto priemonėmis, išskyrus automobilius, motociklus, triračius, motociklus ir automobilius su priekabomis, jeigu šių motorinių transporto priemonių maksimalus konstrukcinis greitis arba greitis dėl jų techninės būklės ne mažesnis kaip 60 km/h;



174.2. sustoti arba stovėti, išskyrus specialiai tam skirtas aikšteles;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



174.3. apsisukti (išskyrus kelio ženklais ir kelio ženklinimu pažymėtas apsisukimo vietas) arba važiuoti atbulam;

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



174.4. įvažiuoti į automagistralę ar greitkelį arba išvažiuoti iš jų tam neskirtose vietose;



174.5. vilkti lanksčia vilktimi;



174.6. rengti sporto varžybas, eitynes, kitokius renginius.

 







XXI SKYRIUS

EISMAS GYVENAMOJOJE ZONOJE

 

175. Pėstiesiems leidžiama judėti važiuojamąja dalimi visoje gyvenamojoje zonoje, tačiau jie neturi trukdyti transporto priemonių eismui. Gyvenamojoje zonoje pėstieji turi pirmumo teisę prieš transporto priemones.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



176. Gyvenamojoje zonoje draudžiama:

176.1. važiuoti didesniu kaip 20 km/h greičiu;



176.2. stovėti įjungus transporto priemonės variklį ilgiau, nei būtina paruošti transporto priemonę važiuoti (nuvalyti sniegą ir panašiai);



176.3. palikti stovėti didesnės kaip 3,5 t didžiausiosios leidžiamosios masės krovininius automobilius, daugiau kaip 12 sėdimų vietų autobusus, taip pat traktorius, savaeiges mašinas ir jų priekabas;



176.4. lenkti.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





177. Transporto priemonės vairuotojas, įvažiuodamas į kelią iš gyvenamosios zonos, privalo duoti kelią juo artėjančioms transporto priemonėms, taip pat pėstiesiems, kurių judėjimo kryptį jis kerta.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



177<sup>1</sup>. Gyvenamojoje zonoje dviračio vairuotojui netaikomas Taisyklių 57 punkte nustatytas reikalavimas važiuoti viena eile ir kuo arčiau eismo juostos dešiniojo krašto.

Papildyta punktu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



178. Šio skyriaus reikalavimai taip pat taikomi daugiabučių gyvenamųjų namų kiemuose. Taisyklių 175 punkto ir 176.4 papunkčio nuostatos taikomos stovėjimo aikštelėse.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





XXI<sup>1</sup> SKYRIUS

EISMAS DVIRAČIŲ GATVĖJE

 

178<sup>1</sup>. Dviračių gatvė skirta ne motorinių ir motorinių transporto priemonių (mišriam) eismui.



178<sup>2</sup>. Dviračių gatvėje dviračio vairuotojui netaikomas Taisyklių 57 punkte nustatytas reikalavimas važiuoti viena eile ir kuo arčiau eismo juostos dešiniojo krašto.



178<sup>3</sup>. Dviračių gatvėje draudžiama:

178<sup>3</sup>.1. važiuoti didesniu kaip 30 km/h greičiu;



178<sup>3</sup>.2. lenkti.





Papildyta skyriumi:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



XXII SKYRIUS

MARŠRUTINIO TRANSPORTO PIRMENYBĖ IR EISMAS MARŠRUTINIAM TRANSPORTUI SKIRTOSE EISMO JUOSTOSE

 

Pakeistas skyriaus pavadinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 

179. Gyvenvietėje vairuotojai privalo duoti kelią maršrutiniam transportui, pradedančiam važiuoti iš pažymėtos stotelės.



180. Prieš pradėdamas važiuoti iš stotelės, maršrutinio transporto vairuotojas turi įsitikinti, kad jam duodamas kelias.



181. Kelyje, pažymėtame kelio ženklu „Eismo juosta maršrutiniam transportui“ ir raide „A“, ne maršrutinėms transporto priemonėms važiuoti šia eismo juosta draudžiama.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



181<sup>1</sup>. Kelyje, pažymėtame kelio ženklu „Eismo juosta maršrutiniam transportui“ ir simboliu „A+“, ne maršrutinėms transporto priemonėms važiuoti šia eismo juosta draudžiama, išskyrus:

181<sup>1</sup>.1. dviračius, mopedus ir lengvuosius keturračius;



181<sup>1</sup>.2. automobilius, pažymėtus skiriamuoju ženklu „Neįgalusis“ arba neįgalių asmenų automobilių statymo kortele, kuriuose važiuoja neįgalieji į (iš) švietimo įstaigą (-os) ar į (iš) neįgaliųjų dienos užimtumo centrą (-o), jeigu važiavimo maršrutas suderintas su kelio savininku jo nustatyta tvarka;



181<sup>1</sup>.3. lengvuosius automobilius taksi, jeigu eismo juosta pažymėta užrašu „TAKSI“;



181<sup>1</sup>.4. automobilius, kuriuose važiuoja 4 ir daugiau eismo dalyvių, jeigu eismo juosta pažymėta simboliu 4+;



181<sup>1</sup>.5. elektromobilius, jeigu eismo juosta pažymėta elektromobilio simboliu;



181<sup>1</sup>.6. motociklus, jeigu eismo juosta pažymėta motociklo simboliu.



Papildyta punktu:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



182. Jeigu eismo juosta, skirta maršrutiniam transportui važiuoti ta pačia kryptimi, yra dešiniajame važiuojamosios dalies krašte ir nėra atskirta ištisine horizontaliojo ženklinimo linija, prieš posūkį į dešinę sukantys vairuotojai privalo, o apvažiuojantys sustojusią į kairę sukti transporto priemonę vairuotojai gali persirikiuoti į šią eismo juostą.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





XXIII SKYRIUS

NEĮGALIŲJŲ TRANSPORTO PRIEMONIŲ EISMAS

 

183. Vairuotojui, vairuojančiam transporto priemonę, kuri pažymėta skiriamuoju ženklu „Neįgalusis“ arba neįgalių asmenų automobilių statymo kortele, leidžiama įvažiuoti į zoną, pažymėtą kelio ženklais „Eismas draudžiamas“ ir „Motorinių transporto priemonių eismas draudžiamas“.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



184. Vairuotojui, kurio transporto priemonė pažymėta skiriamuoju ženklu „Neįgalusis“ arba neįgalių asmenų automobilių statymo kortele, leidžiama:

184.1. nepaisyti kelio ženklo „Stovėjimo ribotą laiką vieta“, jei jis neriboja stovėjimo laiko elektromobilių įkrovimo vietoje, ir kelio ženklo „Stovėjimo nurodytu laiku vieta“ reikalavimų;

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



184.2. sustoti ir stovėti kelio ženklų „Sustoti draudžiama“, „Stovėti draudžiama“ galiojimo zonoje ir (arba) ties nubrėžtomis prie važiuojamosios dalies krašto 1.4 ar 1.9 horizontaliojo ženklinimo linijomis.





185. Neįgaliųjų vežimėliais neįgaliesiems leidžiama važiuoti dešiniuoju važiuojamosios dalies pakraščiu (nesvarbu, ar yra kelkraštis, šaligatvis, pėsčiųjų takas, pėsčiųjų ir dviračių takas), o esant galimybei rekomenduojama naudotis pėstiesiems skirta infrastruktūra. Neįgaliesiems važiuojant dešiniuoju važiuojamosios dalies pakraščiu tamsiuoju paros metu arba esant blogam matomumui, neįgaliųjų vežimėlis turi būti su atšvaitais: kairėje neįgaliųjų vežimėlio pusėje iš priekio – baltu, o iš galo – raudonu.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





XXIV SKYRIUS

SPECIALIŲJŲ TRANSPORTO PRIEMONIŲ EISMO YPATUMAI

 

186. Specialiųjų transporto priemonių vairuotojai, turintys leidimus naudoti mėlynus ir raudonus švyturėlius ir specialiuosius garso signalus, gali naudotis įjungtais mėlynais ir raudonais (arba tik mėlynais) švyturėliais ir specialiaisiais garso signalais tik tuo atveju, kai tai būtina gelbėjant žmogaus gyvybę, sveikatą ar turtą, užtikrinant viešąją tvarką ir eismo saugumą, sulaikant įtariamus padariusius teisės pažeidimą asmenis, eskortuojant ir (ar) lydint specialiosiomis transporto priemonėmis oficialias delegacijas ir saugomus asmenis. Specialiųjų transporto priemonių vairuotojai, važiuodami kelyje su įjungtais mėlynais ir raudonais (arba tik mėlynais) švyturėliais (kurie turi būti matomi 360º kampu) ir specialiaisiais garso signalais, gali nepaisyti Taisyklių V, X, XIII, XIV, XV, XVI, XVII, XVIII, XIX, XXI, XXI<sup>1</sup>, XXII skyrių ir 1–3 priedų reikalavimų ir pasinaudoti pirmenybe tik tuo atveju, jeigu nepakenks eismo saugumui, ir tik tada, kai įsitikina, kad jiems duodamas kelias. Šia teise taip pat naudojasi transporto priemonių, kurias lydi specialiosios transporto priemonės, vairuotojai.

Punkto pakeitimai:

Nr. 664 [https://www.e-tar.lt/portal/legalAct.html?documentId=6a798e60b54a11eab9d9cd0c85e0b745], 2020-06-17, paskelbta TAR 2020-06-23, i. k. 2020-13774

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



187. Siekiant perspėti eismo dalyvius apie pavojų eismo saugumui, gali būti įjungiami stovinčių specialiųjų transporto priemonių mėlyni ir raudoni (arba tik mėlyni) švyturėliai be specialiųjų garso signalų. Pro stovinčią specialiąją transporto priemonę su įjungtu mėlynu ir raudonu arba tik mėlynu švyturėliu vairuotojas privalo važiuoti tokiu greičiu, kad prireikus galėtų tuoj pat sustoti nesukeldamas pavojaus kitiems eismo dalyviams.



188. Transporto priemonės oranžinį švyturėlį būtina įjungti tada, kai trukdoma eismui (dėl transporto priemonės didesnių, negu leidžiama, matmenų su kroviniu ar be jo, dirbant kelyje, sustojus ir stovint, važiuojant lėtai, lydint organizuotą dviratininkų grupę, vežant pavojinguosius krovinius). Įjungtas oranžinis švyturėlis nesuteikia pirmenybės, tik atkreipia dėmesį ir įspėja kitus eismo dalyvius apie galimą pavojų. Transporto priemonių su įjungtais oranžiniais švyturėliais vairuotojai, važiuodami keliu, stovėdami ir (ar) atlikdami darbus, užtikrina, kad tai nekenkia eismo saugumui.



188<sup>1</sup>. Sutartiniais pagrindais ir kelio savininko nurodytomis sąlygomis vykdant kelio infrastruktūros ar aplinkos tvarkymo ar priežiūros darbus, transporto priemonei su įjungtu oranžiniu švyturėliu, kuri būtina darbo funkcijoms toje vietoje atlikti, galima važiuoti veja, šaligatviu, pėsčiųjų ir (ar) dviračių taku, dviračių juosta, skiriamąja juosta, pylimų ar iškasų šlaitais, grioviais, taip pat sustoti ar stovėti minėtose vietose. 

Papildyta punktu:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 





XXV SKYRIUS

KELEIVIŲ VEŽIMAS

 

189. Keleivius vežti leidžiama tik tam skirtomis (arba specialiai tam pritaikytomis) transporto priemonėmis ir tik pagal konstrukciją keleiviams skirtose vietose. Krovininio automobilio kėbule vežti keleivius draudžiama, išskyrus keleivius, vežamus krašto apsaugos sistemos poreikiams, pritaikius kėbulą keleiviams vežti.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



190. Neteko galios nuo 2022-01-01

Punkto naikinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



191. Neteko galios nuo 2022-01-01

Punkto naikinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



192. Neteko galios nuo 2022-01-01

Punkto naikinimas:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



193. Ant vaikų (iki 16 metų) grupes vežančio autobuso priekio ir galo turi būti pritvirtinti skiriamieji ženklai, nurodyti Taisyklių 4 priede. Vaikus vežančio mokyklinio autobuso ir transporto priemonės su vaikų vežimo skiriamaisiais ženklais salone turi būti vienas lydintis asmuo. Mokinius vežant mokykliniu autobusu, lydinčio asmens funkcijas gali atlikti vairuotojas.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



194. Mokyklinio autobuso ar transporto priemonės su vaikų vežimo skiriamaisiais ženklais vairuotojas ar vaikus lydintis asmuo privalo:

194.1. užtikrinti saugų vaikų įlipimą (išlipimą) į (iš) transporto priemonę (-ės);



194.2. pagal galimybes vaikus įlaipinti ir išlaipinti stotelėse;



194.3. palydėti į kitą kelio pusę jaunesnius kaip 10 metų vaikus;



194.4. būdamas kelyje vilkėti ryškiaspalvę liemenę su šviesą atspindinčiais elementais.





195. Draudžiama:

195.1. vežti keleivių daugiau, negu numatyta transporto priemonės techninėje charakteristikoje;



195.2. vežti keleivius taip, kad jie trukdytų vairuoti ir ribotų vairuotojui matomumą;



195.3. vežti mopedais, motociklais (išskyrus motociklus su priekabomis), triračiais, visų rūšių keturračiais vaikus iki 12 metų;



195.4. vežti keleivius velkamame autobuse, troleibuse ar velkamo krovininio automobilio kėbule; jeigu automobilio priekis arba galas užkeliamas ant specialaus atraminio įtaiso, draudžiama keleiviams būti vežamos transporto priemonės kabinoje (salone) arba kėbule;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



195.5. vežti keleivius priekabose, išskyrus keleivius, vežamus motociklų šoninėse priekabose arba tam skirtose dviračių priekabose;

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



195.6. mokant kitą asmenį vairuoti, vežti vaikus iki 14 metų;

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



195.7. mokykliniame autobuse ir transporto priemonėje su vaikų vežimo skiriamaisiais ženklais vežti daugiau mokinių, negu įrengta sėdimųjų vietų;



195.8. mokykliniame autobuse ir transporto priemonėje su vaikų vežimo skiriamaisiais ženklais vežti stovinčius mokinius;



195.9. laipinti autobuso keleivius į (iš) važiuojamosios dalies pusę (-ės).

 







XXVI SKYRIUS

SAUGOS DIRŽŲ IR KITŲ SAUGOS PRIEMONIŲ NAUDOJIMAS

 

196. Važiuodami transporto priemone su įrengtais saugos diržais, vairuotojas ir keleiviai privalo juos užsisegti. Jeigu autobuse įrengti saugos diržai, priešais kiekvieną sėdynę, ant sėdynės arba šalia jos matomoje vietoje turi būti pavaizduotas informacinis ženklas „Užsisek saugos diržą“.  Rekomenduojama, kad prieš pradedant važiuoti autobuso keleiviai apie reikalavimą naudotis saugos diržais būtų informuojami žodžiu arba garso ir vaizdo priemonėmis.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



197. Saugos diržas privalo būti užsegtas juosiant jį per petį ir per juosmenį arba kaip numatė transporto priemonės gamintojas.



198. Gyvenvietėse vairuotojui leidžiama neužsisegti saugos diržo važiuojant atbulomis arba stovėjimo aikštelėse.



199. Žemesni kaip 135 cm ūgio vaikai lengvuoju ar krovininiu automobiliu vežami prisegti jų ūgiui ir masei pritaikytomis vaikų prisegimo sistemomis pagal gamintojo nurodytą dydžio intervalą ir didžiausią vaiko masę arba šias grupes:

199.1. 0 grupė skirta vaikams, kurie sveria mažiau kaip 10 kg;



199.2. 0+ grupė skirta vaikams, kurie sveria mažiau kaip 13 kg;



199.3. I grupė skirta vaikams, kurie sveria nuo 9 iki 18 kg;



199.4. II grupė skirta vaikams, kurie sveria nuo 15 iki 25 kg;



199.5. III grupė skirta vaikams, kurie sveria nuo 22 iki 36 kg.





200. Vairuotojai turi naudoti saugumo standartus atitinkančias vaikų prisegimo sistemas, kurias vaikų prisegimo sistemų gamintojai sertifikavo ir kurios turi būti patvirtintos pagal Jungtinių Tautų Europos ekonomikos komisijos patvirtintų taisyklių Nr. 44/03 ar Nr. 129 arba vėlesnių jų versijų reikalavimus.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



201. Draudžiama ant priekinės motorinės transporto priemonės sėdynės vežti vaiką specialioje jo ūgiui ir masei pritaikytoje sėdynėje, kuri atsukta kryptimi, priešinga įprastai motorinės transporto priemonės važiavimo krypčiai, jeigu priekinė sėdynė apsaugota saugos pagalve. Ši nuostata netaikoma, jeigu priekinės saugos pagalvės veikimo mechanizmas išjungtas. Rekomenduojama, kad vaikas specialioje jo ūgiui ir masei pritaikytoje sėdynėje, kuri atsukta kryptimi, priešinga įprastai motorinės transporto priemonės važiavimo krypčiai, būtų vežamas kaip galima ilgiau (kaip nurodo sėdynės gamintojas). 

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



202. Vyresni kaip 3 metų autobusų keleiviai privalo naudotis įrengtomis prisegimo sistemomis.



203. Vairuotojas privalo užtikrinti, kad motorine transporto priemone vežami vaikai naudotų įrengtas ir jiems pritaikytas prisegimo sistemas.



204. Važiuodami mopedu, motociklu, triračiu, visų rūšių keturračiais, vairuotojas ir keleiviai privalo naudoti motociklininkų apsaugas (motociklininkų šalmus, akių apsaugos nuo sužeidimo priemones). Leidžiama važiuoti be motociklininkų apsaugų, jeigu mopedas, motociklas, triratis, bet kurios rūšies keturratis turi kėbulą (kabiną) ar įmontuotus stogo saugos lankus, kurių paskirtis apsaugoti vairuotoją, keleivį nuo smūgių, ir yra įrengti saugos diržai.



205. Asmeniui, kuriam kompetentingos institucijos dėl rimtų medicininių priežasčių išdavė specialų pažymėjimą, leidžiama neužsisegti saugos diržo. Šiame pažymėjime turi būti nurodytas jo galiojimo laikas.



206. Vairuotojas privalo pasirūpinti stovinčioje transporto priemonėje esančių gyvūnų augintinių saugumu ir užtikrinti, kad gyvūnai augintiniai būtų vežami tokiu būdu, kad netrukdytų vairuoti, nesusižalotų ir nesužeistų transporto priemonėje esančių eismo dalyvių, jeigu transporto priemonė būtų staigiai stabdoma.

 





XXVII SKYRIUS

KROVINIŲ VEŽIMAS

 

207. Vežamo krovinio (keleivių) masė ir ašies (-ių) apkrova (-os) neturi būti didesnė (-ės) už Lietuvos Respublikos susisiekimo ministerijos ir gamintojo nustatytas tai transporto priemonei. Traukiamos priekabos masė (su kroviniu ar be jo) neturi būti didesnė už Lietuvos Respublikos susisiekimo ministerijos ir gamintojo nustatytą didžiausiąją leidžiamąją masę. Draudžiama motorine transporto priemone tempti ne motorinių transporto priemonių priekabas, taip pat ne motorine transporto priemone tempti motorinių transporto priemonių priekabas.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



208. Krovinys N ir O kategorijų transporto priemonėse turi būti išdėstytas ir (ar) pritvirtintas vadovaujantis Lietuvos transporto saugos administracijos direktoriaus nustatytais N ir O kategorijų transporto priemonėse krovinio išdėstymo ir (ar) jo pritvirtinimo reikalavimais. Krovinys visų kategorijų transporto priemonėse turi būti padėtas, o prireikus – pritvirtintas ir uždengtas taip, kad:

208.1. neblogintų vairuotojui matomumo;



208.2. nepažeistų transporto priemonės stabilumo ir netrukdytų jos vairuoti;



208.3. neuždengtų išorinių šviesos prietaisų, šviesos atšvaitų, valstybinio numerio ženklų, skiriamųjų ženklų ir duodamų signalų;



208.4. nekristų, nesivilktų, nekeltų triukšmo, neterštų kelio ir aplinkos;



208.5. nekeltų pavojaus žmonėms ar materialinėms vertybėms, negadintų kelio įrenginių ir techninių eismo reguliavimo priemonių.



Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



209. Vairuotojas nedelsdamas privalo pašalinti krovinio išdėstymo ir (ar) pritvirtinimo trūkumus, o jeigu to padaryti negalima, – toliau nebevažiuoti.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 



210. Jeigu krovinys priekyje arba gale išsikiša už transporto priemonės gabaritų daugiau kaip 1 m arba jo šoninis kraštas bent kiek išsikiša už transporto priemonės šoninio gabarito, jis turi būti pažymėtas, kaip nurodyta Taisyklių 4 priede.



211. Neteko galios nuo 2019-11-01

Punkto naikinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



212. Vežant pavojinguosius krovinius, turi būti laikomasi Lietuvos Respublikos pavojingųjų krovinių vežimo automobilių, geležinkelių ir vidaus vandenų keliais įstatymo, šio įstatymo įgyvendinamųjų teisės aktų, Europos sutarties dėl pavojingų krovinių tarptautinio vežimo keliais (ADR) ir jos A, B techninių priedų reikalavimų.



213. Draudžiama transporto priemone važiuoti toliau, kol nebus pašalinti sunkiasvorių ir (ar) didžiagabaričių krovinių, pavojingųjų krovinių vežimo reikalavimų pažeidimai, keliantys pavojų žmonėms ir aplinkai.

 





XXVIII SKYRIUS

TRANSPORTO PRIEMONIŲ VILKIMAS IR VEŽIMAS

 

Pakeistas skyriaus pavadinimas:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 

214. Velkamą standžia arba lanksčia vilktimi transporto priemonę vairuoti gali tik asmuo, turintis teisę ją vairuoti. Transporto priemonė, kurios vairo mechanizmas sugedęs, vežama užkelta ant vilkiko platformos arba jos priekį arba galą užkėlus ant specialaus atraminio įtaiso, užtikrinant, kad toks vežimo būdas nepakenks eismo saugumui.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



215. Lanksčios vilkties ilgis turi būti nuo 4 m iki 6 m, ji turi būti pažymėta ryškiaspalvėmis vėliavėlėmis (skydeliais) arba turi būti ryškios spalvos ir ne siauresnė kaip 50 mm. Standi vilktis neturi būti ilgesnė kaip 4 m.



216. Velkamoji arba vežama ant specialaus atraminio įtaiso priekiu arba galu užkelta transporto priemonė bet kuriuo paros metu turi važiuoti su įjungta avarine šviesos signalizacija. Jeigu avarinės šviesos signalizacijos nėra arba ji neveikia, velkamosios transporto priemonės gale arba vežamos transporto priemonės dalyje, atsuktoje prieš transporto priemonių judėjimo kryptį, turi būti kitiems eismo dalyviams matomoje vietoje pritvirtintas avarinio sustojimo ženklas.

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



217. Vilkti arba vežti transporto priemones draudžiama:

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

217.1. tiek standžia, tiek lanksčia vilktimi transporto priemonę, kurios vairo mechanizmas sugedęs;



217.2. lanksčia vilktimi transporto priemonę, jeigu bent dalis važiuojamosios dalies, kuria važiuojama, yra apsnigta ar apledėjusi, taip pat transporto priemonę, kurios pagrindiniai stabdžiai sugedę;

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



217.3. tiek standžia, tiek lanksčia vilktimi transporto priemonę be velkamosios transporto priemonės vairuotojo;



217.4. užkėlus transporto priemonės dalį ant specialaus atraminio įtaiso, kai vežamos transporto priemonės masė su kroviniu yra didesnė už pusę vežančiosios transporto priemonės masės su kroviniu, išskyrus atvejus, kai vežančiosios transporto priemonės gamintojas numatė kitaip;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



217.5. standžia vilktimi transporto priemonę, kurios pagrindiniai stabdžiai sugedę ir transporto priemonės masė su kroviniu yra didesnė už pusę velkančiosios transporto priemonės masės su kroviniu;



217.6. vilkti daugiau kaip vieną motorinę transporto priemonę, traktorių, savaeigę mašiną;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



217.7. vilkti motociklais be priekabos ir tokius motociklus;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



217.8. vilkti mopedais ir mopedus;

Punkto pakeitimai:

Nr. 989 [https://www.e-tar.lt/portal/legalAct.html?documentId=178d4200cacd11e8bf37fd1541d65f38], 2018-10-03, paskelbta TAR 2018-10-08, i. k. 2018-15920

 



217.9. lanksčia vilktimi keliuose, pažymėtuose kelio ženklais „Automagistralė“ ar „Automobilių kelias“;



217.10. užkėlus vežamos transporto priemonės dalį ant vežimėlio.

Punkto pakeitimai:

Nr. 744 [https://www.e-tar.lt/portal/legalAct.html?documentId=a82547501a1a11ec93af8a5fb475d9bd], 2021-09-15, paskelbta TAR 2021-09-20, i. k. 2021-19691

 





218. Velkančiosios transporto priemonės vairuotojas atsako už tai, kad būtų laikomasi šio skyriaus reikalavimų.

 





XXIX SKYRIUS

EISMO DALYVIŲ PAREIGOS ĮVYKUS EISMO ĮVYKIUI

 

219. Įvykus eismo įvykiui, kiekvienas su juo susijęs vairuotojas ar kitas eismo dalyvis privalo:

219.1. nedelsdamas sustoti, nesukeldamas papildomo pavojaus eismui, ir pažymėti eismo įvykio vietą Taisyklių 91.2 papunktyje ir 92 punkte nustatyta tvarka;



219.2. pagal galimybes imtis visų reikiamų priemonių saugiam eismui užtikrinti eismo įvykio vietoje, o tais atvejais, kai į eismo įvykio vietą kviečiama policija, neleisti (kiek tai nekelia pavojaus eismui), kad pasikeistų eismo įvykio aplinkybės, taip pat saugoti eismo įvykio pėdsakus;



219.3. pateikti galiojantį savo asmens tapatybę patvirtinantį dokumentą arba galiojantį vairuotojo pažymėjimą, informaciją, būtiną transporto priemonės valdytojo civilinę atsakomybę apdraudusiai draudimo įmonei nustatyti, jeigu to reikalauja kiti su eismo įvykiu susiję eismo dalyviai;

Punkto pakeitimai:

Nr. 598 [https://www.e-tar.lt/portal/legalAct.html?documentId=c28917a0790211e8ae2bfd1913d66d57], 2018-06-20, paskelbta TAR 2018-06-26, i. k. 2018-10480

 



219.4. jeigu eismo įvykio metu žuvo ar buvo sužeistas žmogus, pranešti apie eismo įvykį policijai ir pasilikti eismo įvykio vietoje arba, pranešęs policijai, sugrįžti į eismo įvykio vietą ir laukti, kol atvažiuos policija, išskyrus tuos atvejus, kai policija leido palikti eismo įvykio vietą arba turi būti suteikta pirmoji pagalba nukentėjusiam asmeniui ar jam pačiam;



219.5. imtis visų reikiamų priemonių, kad būtų suteikta pirmoji medicinos pagalba nukentėjusiesiems, iškviesti greitąją medicinos pagalbą, o jeigu iškviesti greitosios medicinos pagalbos arba nukentėjusiųjų nuvežti į asmens sveikatos priežiūros įstaigą kitu transportu neįmanoma, nuvežti juos į artimiausią asmens sveikatos priežiūros įstaigą savo transporto priemone, išskyrus tuos atvejus, kai tai sukeltų pavojų nukentėjusiųjų gyvybei ar sveikatai.





220. Jeigu eismo įvykio metu nežuvo ir nebuvo sužeistas žmogus, o su eismo įvykiu susiję eismo dalyviai sutaria dėl eismo įvykio aplinkybių ir nekviečia policijos į eismo įvykio vietą, su eismo įvykiu susiję eismo dalyviai privalo eismo įvykio deklaracijoje nubraižyti eismo įvykio schemą, aprašyti eismo įvykio aplinkybes ir duoti visiems su eismo įvykiu susijusiems eismo dalyviams pasirašyti. Jeigu nė vienas su eismo įvykiu susijęs eismo dalyvis neturi eismo įvykio deklaracijos, eismo įvykio aplinkybės gali būti aprašomos ir eismo įvykio schema nubraižoma švariame popieriaus lape, kuriame nurodomi su eismo įvykiu susiję eismo dalyviai, transporto priemonės, eismo įvykio liudininkai, pateikiama informacija ir eismo įvykio aplinkybės patvirtinamos su eismo įvykiu susijusių eismo dalyvių parašais. Jeigu dėl eismo įvykio aplinkybių nesutariama, su eismo įvykiu susiję eismo dalyviai kviečia policiją į eismo įvykio vietą.



221. Su eismo įvykiu susiję eismo dalyviai iškart po eismo įvykio privalo nevartoti alkoholinių gėrimų, vaistų, narkotinių ar kitų svaigiųjų medžiagų, kol bus patikrintas neblaivumas (girtumas) ar apsvaigimas nuo narkotinių, psichotropinių ar kitų psichiką veikiančių medžiagų arba bus atsisakyta tai atlikti.

Punkto pakeitimai:

Nr. 273 [https://www.e-tar.lt/portal/legalAct.html?documentId=4ed574a0df6b11ed9978886e85107ab2], 2023-04-19, paskelbta TAR 2023-04-20, i. k. 2023-07672

 



222. Jeigu dėl eismo įvykio padaryta tik turtinė žala ir nukentėjusio asmens eismo įvykio vietoje nėra, su eismo įvykiu susijęs eismo dalyvis privalo nedelsdamas pranešti apie eismo įvykį nukentėjusiajam, o jeigu tai neįmanoma, – policijai.

 





XXX SKYRIUS

TRANSPORTO PRIEMONIŲ REIKALAVIMAI

 

223. Eisme dalyvaujanti transporto priemonė turi atitikti nustatytus techninius reikalavimus, kurie taikomi Lietuvos Respublikoje atliekant privalomąją techninę apžiūrą.



224. Lietuvos Respublikoje viešajame eisme leidžiama dalyvauti tik techniškai tvarkingoms motorinėms transporto priemonėms, priekaboms, išskyrus Taisyklėse nurodytus atvejus. Vieną parą dalyvauti viešajame eisme nustatyta tvarka ir tik Lietuvos Respublikos teritorijoje leidžiama laikinaisiais valstybinio numerio ženklais paženklintoms motorinėms transporto priemonėms, priekaboms, kurių savininkai (valdytojai) yra apsidraudę privalomuoju draudimu ir sumokėję valstybės nustatytus su transporto priemone ar jos dalyvavimu viešajame eisme susijusius mokesčius.



225. Kiekviena motorinė transporto priemonė, traktorius, savaeigė mašina, priekaba turi būti su tam skirtoje vietoje vertikalioje plokštumoje pritvirtintais registruojant jai priskirtais valstybinio numerio ženklais.



226. Dalyvauti viešajame eisme Lietuvos Respublikoje leidžiama nustatyta tvarka įregistruotoms motorinėms transporto priemonėms, priekaboms, kurių privalomoji techninė apžiūra atlikta ir galioja (įskaitant transporto priemones, turinčias leidimą nuvykti į transporto priemonių techninės apžiūros įmonę atlikti privalomosios techninės apžiūros) ir kurių valdytojai yra apsidraudę privalomuoju draudimu ir sumokėję valstybės nustatytus su transporto priemone ar jos dalyvavimu viešajame eisme susijusius mokesčius.

Punkto pakeitimai:

Nr. 1135 [https://www.e-tar.lt/portal/legalAct.html?documentId=a0afbf6083c011e5b7eba10a9b5a9c5f], 2015-11-04, paskelbta TAR 2015-11-05, i. k. 2015-17682

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



227. Viešajame eisme dalyvaujančių motorinių transporto priemonių, priekabų reikiamą techninę būklę, registravimą ir privalomąjį draudimą užtikrina transporto priemonės valdytojas.



228. Draudžiama važiuoti keliais, dengtais asfalto arba betono danga, transporto priemonėmis su vikšrine važiuokle, išskyrus transporto priemones, ant kurių vikšrų uždėtos apsaugos pagalvės arba kurių vikšrai yra guminiai ir nepažeidžia asfalto arba betono dangos.



229. Nuo balandžio 10 d. iki spalio 31 d. draudžiama eksploatuoti transporto priemones su dygliuotomis padangomis. Šiltuoju metų laiku rekomenduojama eksploatuoti transporto priemones su vasarinėmis padangomis. Žiemos sąlygoms užsitęsus, dygliuotų padangų naudojimas gali būti pratęstas susisiekimo ministro įsakymu.



230. Nuo lapkričio 10 d. iki kovo 31 d. draudžiama eksploatuoti motorines transporto priemones, išskyrus mopedus, motociklus, triračius, visų rūšių keturračius, ir priekabas su vasarinėmis padangomis. Mopedus, motociklus, triračius, visų rūšių keturračius eksploatuoti su vasarinėmis padangomis draudžiama gruodžio–vasario mėnesiais, taip pat kovo–lapkričio mėnesiais, jeigu bent dalis važiuojamosios dalies, kuria važiuojama, yra apsnigta ar apledėjusi.

Punkto pakeitimai:

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



231. Eisme dalyvaujančioje motorinėje transporto priemonėje (išskyrus mopedą, motociklą be priekabos), traktoriuje, savaeigėje mašinoje turi būti avarinio sustojimo ženklas ir tiek gesintuvų ir pirmosios pagalbos rinkinių, kiek nustato techniniai motorinių transporto priemonių ir jų priekabų reikalavimai. Kiekvienoje eisme dalyvaujančioje motorinėje transporto priemonėje, traktoriuje, savaeigėje mašinoje turi būti ryškiaspalvė liemenė su šviesą atspindinčiais elementais.

Punkto pakeitimai:

Nr. 1135 [https://www.e-tar.lt/portal/legalAct.html?documentId=a0afbf6083c011e5b7eba10a9b5a9c5f], 2015-11-04, paskelbta TAR 2015-11-05, i. k. 2015-17682

Nr. 1077 [https://www.e-tar.lt/portal/legalAct.html?documentId=e84b03b0a19811e69ad4c8713b612d0f], 2016-11-02, paskelbta TAR 2016-11-03, i. k. 2016-26198

 



232. Kiekviena eisme dalyvaujanti transporto priemonė, kurios konstrukcijoje numatyti saugos diržai (yra jų tvirtinimo vietos), turi būti su saugos diržais.



233. Transporto priemonėje draudžiama įrengti greitį matuoti trukdančias priemones ir daiktus.



234. Motorine transporto priemone, traktoriumi, savaeige mašina važiuoti draudžiama, jeigu:

234.1. neveikia pagrindinis stabdys (vairuotojas juo negali sustabdyti transporto priemonės);



234.2. neveikia vairo mechanizmas (vairuotojas negali juo valdyti transporto priemonės);



234.3. netvarkingas transporto priemonės ir priekabos sukabinimo įtaisas;



234.4. lyjant, sningant arba esant rūkui vairuotojo pusėje neveikia stiklo valytuvas;



234.5. tamsiuoju paros metu arba esant blogam matomumui nedega joks (artimųjų, rūko šviesų) priekinis kairysis žibintas, o sugedus bent vienai galinei gabaritinei šviesai neveikia (neįjungta) avarinė šviesos signalizacija arba transporto priemonės gale nėra pritvirtinto avarinio sustojimo ženklo.





235. Motorinių transporto priemonių, traktorių, savaeigių mašinų vairuotojai privalo užtikrinti, kad jų transporto priemonės neviršytų teisės aktuose nustatyto triukšmo lygio.

 





XXXI SKYRIUS

BAIGIAMOSIOS NUOSTATOS

 

236. Asmenys, pažeidę Taisyklių reikalavimus, atsako įstatymų nustatyta tvarka.

 

 

 





}